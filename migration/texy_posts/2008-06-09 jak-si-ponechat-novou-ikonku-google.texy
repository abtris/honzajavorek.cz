Já si nemůžu pomoct, ale přijde mi, že lidi se asi vážně **nudí**... Je favicon, **ikonka stránky 16x16 pixelů**, opravdu tak podstatným jevem, aby se o ní psalo, aby se pro ni programovalo, aby s ní spousta lidí strávila více než jednu vteřinu svého životního času?
<!--more-->

Nejsme tak trochu **padlí na hlavu**, když řešíme "takové":http://jasnapaka.bloguje.cz/695932-jak-ve-firefoxu-vratit-puvodni-favicon-google.php "absolutní":http://blog.synopsi.com/2008-05-31/aj-vy-neznasate-nove-logo-googlu-vymente-ho "hovadiny":http://blog.converter.cz/index.php?p=1401&c=1? Není lepší si raději udělat dobrou večeři, zavolat kamarádovi, jít vyvenčit psa...? Kam se řítí tahle společnost, když lidé dokáží **strávit hodiny ikonkami Googlu**, psaním či čtením **diskusí na zpravodajských webech** nebo úplně jinýma kravinama? Nemusím použít ani příměr k hladovějícím dětem v Africe a mučeným vězňům v Číně, aby tyto činnosti vypadaly jako naprosté malichernosti. Ono totiž asi skoro cokoliv jen o málo méně dementního působí ve srovnání s tím jako honosné naplnění času.

Fakt je mi **úplně jedno**, jakou má Google ikonku -- i kdyby byla žlutá s růžovými puntíky, budu Google používat, protože **dobře hledá**. No škoda těch desíti minut na takovýto článek, ale muselo to ven...