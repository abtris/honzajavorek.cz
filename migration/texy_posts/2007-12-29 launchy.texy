**Nenávidím ikony na ploše.** Nebaví mě hledat zástupce programů ve Startu. Mám rád hezká a rychlá řešení -- stejně jako se mi nechce ve Firefoxu na nic klikat a chci prostě napsat <kbd>csfd Forrest Gump</kbd> a vyhledat tím film na "ČSFD":http://www.csfd.cz nebo <kbd>d school</kbd> a dostat se na "del.icio.us":http://del.icio.us/littlemaple/school. Ve Firefoxu je to jednoduché, ale jak na podobný přístup v systému? Mám skvělou věc na bleskové a intuitivní spouštění programů...
<!--more-->
Windows
*******
[* 31 <]Jmenuje se to "Launchy":http://www.launchy.net/. Už je to nějaký čas, co mi "kamarád":http://www.ctenari.info/ doporučil skvělý prográmek na spouštění programů. Tuším, že mi tenkrát hned řekl, že to vyčetl "u Radka":http://myego.cz/item/launchy-rychle-spousteni-programu-pro-windows/category/pc-software, ale to je jedno :D . Jak si můžete přečíst i v odkazovaném článku, je to prostě program na pozadí, který **čeká na klávesovou zkratku** (dle vašeho nastavení) a potom na základě toho co píšete vyhledává programy (a od nových verzí i další blbiny) ve vašem Start menu a na enter **spouští**. Navíc, lze mu vybrat vzhled a má **tendenci pamatovat si a učit se** -- za chvíli spustíte Photoshop na P a Firefox pouze zadáním F.

Linux
****
[* 32 >]O jabkách psát ani nebudu, protože tam už mají "podobnou fičurku":http://theappleblog.com/2005/02/18/quicksilver-changes-everything/ sto let a tiše se nám smějí, že objevujeme staré věci, popřípadě kopírujeme. Hrál jsem si ale dlouhou dobu s Linuxem a proto se **podělím o výzkum**, který jsem v oblasti tohoto OS dělal při představě, že bych měl žít bez Launchy.

**KDE** na to má docela dobře známý "Katapult":http://katapult.kde.org/screenshots, což mi dalo naději, ale neuspokojilo mne, protože mi je o dost sympatičtější GTK. Nicméně, jakoby se zem slehla a nic nikde nešlo dohledat. Google byl strhaný tak dlouhým bojem, ale nakonec přece jen vydal odpověď, po níž jsem toužil :) . "Gnome-launch-box":http://developer.imendio.com/projects/gnome-launch-box pro **Gnome**. Ale pozor, je trochu bugový((což linuxákům nevadí, oni jsou zvyklí)) a navíc není zrovna intuitivní jeho "první spuštění":http://developer.imendio.com/node/77 (také dost težce dohledatelný odkaz).