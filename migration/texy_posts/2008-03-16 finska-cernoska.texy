Zlatá "emšedesátpětka":http://www.mobilmania.cz/default.aspx?catalog=1&catitem=4086, měl se jmenovat podobný, připravovaný článek. Měl být ódou na můj mobilní telefon. Oslavnou hymnou. Jenže ten jsem v úterý **ztratil**...
<!--more-->
[* 56 >]Prvně se zmíním o takové maličkosti. **Je perfektní nemít pár dní telefon.** Nikdo vám nevolá, nikdo vám nepíše a máte rajský, ba dokonce rajčatový klid. Nevěřili byste, kolik **zbytečných** SMS lidé pošlou. Takové ty ujišťovací... Když jdou na sraz a pětkrát si před tím napíšou, aby se *operativně dohodli* na tom, že sraz bude o pět metrů vedle a o osm minut později. Bez mobilu vás nikdo neuhání, nikdo vás neruší ve chvíli, kdy chce on. Spojíte se (internet apod.) pouze tehdy, **kdy chcete vy**. To trochu navazuje na onu filosofii zahodit všechny notifikátory a upozorňovače, protože díky nim nic neuděláte. Filosofii, že vy si sami máte sobecky vybrat, kdy budete rušeni. No ale i tak si asi dokážete představit, že to jednoduše nemusí být tak hrozné nemít telefon.

Chtěl jsem si koupit opět **Siemens M65**, samozřejmě dnes už v bazaru. Jenže operátor mi nabídl telefon za zvýhodněnou cenu a železná jistota, s jakou jsem chtěl zamířit k telefonu z druhé ruky, se i bez myšlenky na ostravské pece roztavila prakticky na místě. Nemohl jsem ale vybrat telefon jen tak, když se v nich v současné době "vůbec nevyznám"((nestrávil jsem výběrem a porovnáváním modelů 6 měsíců jako obvykle))... Akce však nepočká a já potřeboval, no možná spíš chtěl, telefon. Hned.

Pomocí internetové kavárny, bráchy a "Michala":http://kacer.ezin.cz/ (vlastníka stejné fešandy) jsem nakonec vybral **do třech čtvrtin hodiny** "Nokii 3310 classic":http://www.mobilmania.cz/default.aspx?catalog=1&catitem=3545. Tímto dostává čestné ocenění za asi nejrychleji a nejnepřipraveněji koupený kus elektroniky v mém životě :) . Proč ji? Uměla všechno co můj zlatý Siemens M65 a měla pár blbin navíc. Srovnával jsem ji tuším se Sony Ericssonem 550i, který měl lepší foťák, ale o ten mi tolik nešlo a na rozdíl od Nokie chtěl jinou datovou kartu než můj MP3 přehrávač. Nicméně, kritérii při výběru byly především veškeré vlastnosti mého předešlého mobilu. Cokoli by ten mobil uměl navíc, je bonus a bylo mi to vesměs fuk :) .

V tentýž den jsem si s mobilem hrál do tří do rána. Ano, dost času zabralo hledání a dopisování telefonních čísel, která jsem nikdy nezálohoval, ale to je vedlejší :D . Co tím chci ale říct -- myslel jsem si, že nic lepšího než M65 neexistuje. Ale teď vidím, **že to jde**. Že jsem se zastavil před několika lety a nedokázal sledovat vlastnosti současných telefonů.

Ve své době **byl Siemens M65 peckou**. Uměl a měl všechny běžné kravinky té doby jako foťák, pazvuky a kde co, ale navíc měl ještě siemensovský standard, **kvalitní software uvnitř** -- zoom uložených fotek nebo copy/paste po celém telefonu. O takových věcech se majitelům SE nebo Nokií tehdy jen snilo. Proto jsem tyto ostatní značky nikdy neměl rád. Siemensy byly prostě chytré v detailech. Časem se však rozdíly setřely a má nová Nokia "zjevně všechno toto umí":http://www.mobilmania.cz/default.aspx?catalog=1&catcomp=1&itemlist=4086%2c3545. A umí toho ještě více. V Siemensech jsem musel "hackovat software"((ne že by to nebyla zábava :D)), abych vypnul zvuk foťáku nebo se navždy zbavil T9ky. V Nokii jsem toto udělal pomocí nastavení a ještě jsem si mohl celé menu a všechny zkratky přeházet tak, aby odpovídaly rozložení Siemensu :) .

Takže posun. Od úterý k pátku, od Siemensu k Nokii, od předsudků k realitě. Posun v myšlení, chápání... Myslel jsem si, že pro mne bude nemožné jednou vyměnit telefon nebo notebook, protože jsou geniální a nejlepší. Teď vím, že to tak není. Jak si na ně zvyknu, miluji je a vůči ostatním zařízením se **vyjadřuji značně skepticky**. Možná jsem v tomto směru konzervativní. A možná už ne :) .