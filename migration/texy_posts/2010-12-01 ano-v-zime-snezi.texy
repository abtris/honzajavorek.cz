Kdysi jsem napsal "článek, který byl společensky odsouzen":http://blog.javorek.net/ceske-pojeti-zimy-je-jen-mentalni-retardace-moderni-doby/, tak to teď zkusím pojmout jinak :D Zahrnu do toho nějaká nová pozorování. Asi tušíte, o co jde. Sníh, sníh, všude sníh. Od oběda nám tu v Brně sněží a přestalo teprv před chvílí. Centrum města je úplně bílé, vše ostatní musí být bílé dvakrát tolik (i když na Cejl bych si v tomto nevsadil). Doprava, hlavně ta hromadná, údajně stojí. V Praze to není lepší, podle všeho je rozdíl jen v tom, že místo šalin jim po městě stojí nepojízdné tramvaje. Očividně si šaliny a tramvaje v odolnosti vůči sněhu moc nezadají.
<!--more-->

Internet je plný sněhu. Twitter, Facebook, zpravodajství. Televizi nemám, místo ní koukám z okna a musím říct, taky je plné sněhu, takže ta televize to bude mít asi podobně. Už jen čekám, až se můj kamarád Radek vrátí z Prahy do Ostravy a na "této stránce":http://www.google.com/images?client=ubuntu&channel=fs&q=radek+wiglasz&oe=utf-8&um=1&ie=UTF-8&source=og&sa=N&hl=cs&tab=wi&biw=1600&bih=710 přibudou obrázky, kde drží mikrofon a za ním zuří beskydská kalamita.

Nu, je to jasné. I když už mi víc jak týden někdo pořád říká (noviny sem nečet, rádio neposlouchal, televizi neviděl, takže to mám fakt jen z doslechu), že má přijít hafo sněhu, tak silničáři a dopravní podniky se zjevně řídili pro změnu "jiným mým článkem o meteorologii":http://blog.javorek.net/ztracejte-cas-meteorologii/ a počkali si, jestli teda fakt napadne nebo ne a kolik. Mno a lidi je teď chválí za to, jak se nemůžou dostat z jednoho konce města na druhý :) .

Mě třeba štve, že když sněží, tak se blbě jezdí na kole, protože mám brejle plný sněhu a nic nevidím. Ale jinak mě to moc nevadí, asi spíš naopak. Na zimu se teď (nebylo to tak vždy) těším stejně jako se těším na léto nebo na jaro. (Na podzim se většinou moc netěším, protože nese spoustu starostí a počasí je buď hnusné, nebo vcelku pěkné, ale já si ho nestíhám užít.) Na české zimě mě taky štve, že bývá (bývala?) teplá. Teploty kolem nuly zajišťují pravidelný přísun náledí, sněhosraček a bacilů. Jak tak ale sleduju nynější české zimy, vracíme se spíš do doby pana Lady, kdy byla spousta sněhu a děti stavěly sněhuláky v rukavicích. Prima :) Jo a ještě mě štve, jak bývá přes zimu dost málo slunečných dní, ale to bych chtěl už asi fakt moc. Nejsme ve Finsku, sluneční brýle si nechám na léto B) .

Dá se říci, že lidem u nás zima nevadí. Lidi ji mají rádi, "a to i ve městě":http://picasaweb.google.com/jan.javorek/ZimaVBrne. Těší se na koulovačku, na lyžování, na medovinku na náměstí, na stavění "sněhuláků":http://www.facebook.com/photo.php?pid=3080483&id=721972706 a na iglů. Lidem spíš vadí, že se naše infrastruktura neumí zimě přizpůsobit. A je to tak. Jasný, je tu spousta lidí, kteří budou kňourat, že je zima nebo že je sníh, ale tak to je jejich problém, že jsou to retardi a neuměj se oblíct nebo přizpůsobit. Většina to podle mě zvládá v pohodě. Problém sněhu v ČR vidím hlavně v tom, že u nás se s ním snaží pořád nějak bojovat systém. Místo aby se řidiči, dopravní podniky a silničáři sžili s přírodou, tak se snaží sníh ignorovat. Když je ho potom 20 centimetrů a už ho ignorovat nelze, a tak je z toho hned ve zprávách pohroma :) . Ou jé. Jo, u Muzea teda stačí na pohromu ty čtyři cenťáky, ale to víme ;) .

Ve Finsku bylo krásně vidět, že sníh není něco, co by mělo chodcům, cyklistům, řidičům, dopravním podnikům, no nedejbože silničářům vadit :) . Jde vidět, že když s tím člověk umí počítat, je všechno naprosto v pohodě. Nechci s tím Finskem furt prudit, ale kruci, když si vzpomenu, že ať už nasněžilo kolik chtělo a kdy chtělo, vždycky byly prohrábnuté silnice a posypané, tak se mi docela stýská. Každý den (tuším) v šest ráno silničáři projeli celé město včetně chodníků, aby mohli lidi na kolech a v autech do práce a do školy. Tohle nám tu trochu chybí. A já se bojím, že než si ČR všimne, že už zase máme sněhuplné zimy a bylo by záhodno si na to zvyknout a podchytit to, tak nám zase přijde oteplování :D