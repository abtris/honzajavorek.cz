Miss Li, Miss Li! Jej, to je holka :) . Ale od začátku. Zkusil jsem si poslechnout markophovy "CocoRosie":http://blog.markoph.net/zaujimavosti/pocarovali-mi-sestry-z-cocorosie/, ale nepočarovaly mi. Možná trochu -- dvě, tři, čtyři, možná pět... No prostě pár písniček ujde, ale ten zbytek :| ... No Dominičku! Musel jsem si pustit něco profláklejšího (i když podle počtu posluchačů na Last.fm nejsou CocoRosie zrovna žádná béčka -- markophe, není nic ztraceno, nejsi v tom sám!) a dostal jsem se pak nakonec k něcemu úplně novému a úúúúplně úžasnému ;) . K Miss Li!
<!--more-->
Regina Spektor
======
Jak říkám... Od začátku... Musel jsem si spravit chuť a zkusil jsem osvědčenou "Reginu Spektor":http://en.wikipedia.org/wiki/Regina_Spektor. Regina je dívčina původem z "CCCP"((pro mladší ročníky, toto je azbuka)) a její životopis je velmi zajímavý, ale dlouhý, takže jsem ho ani nikdy nečetl a nebudu vás s ním otravovat. Důležité je, že teď žije v "USA"((ne, tohle už azbuka není)) a hraje na piáno a zpívá a... Tvoří perfektní hudbu B) . Našel jsem ji tak, že jsem na Last.fm kdysi dávno poslouchal *similar artists radio* k Tori Amos. Ochutnávky (vybírám ty popovější, abyste hned neřekli, že je to divné :D ):

[* http://www.youtube.com/watch?v=SGTDRztaCCw *]

A další...
- "Hotel Song":http://www.youtube.com/watch?v=kk2AIir_eaM
- "The Call":http://www.youtube.com/watch?v=AJyNMSJxHeA
- "Samson":http://www.youtube.com/watch?v=p62rfWxs6a8 (klasika s piánem)
- ha... a teď jsem si všiml, že Regina ma na YT "vlastní ofišl kanál":[http://www.youtube.com/user/ReginaSpektor]... mmm!

No, první písničky jsem sháněl všelijakými "prapodivnými způsoby":[http://www.google.com/search?hl=cs&q=regina+spektor+-inurl%3A(htm|html|php)+intitle%3A%22index+of%22+%2B%22last+modified%22+%2B%22parent+directory%22+%2Bdescription+%2Bsize+%2B(wma|mp3|ogg)&btnG=Hledat&lr=], ale časem se něco objevilo i na KolejNetu a podobně :) . Jestliže na české Wikipedii píšou, že její první dvě alba jde sehnat jen velice obtížně, tak mají pravdu. Ty se mi daří sehnat až na torrentech a to si na ně kvůli nedostatku lidí musím počkat několik dní. Ale o tom, jak se mi povedlo klesnout k torrentům, později.

Miss Li
=====
Reginu mám ale už opravdu dost ohranou a tak jsem trochu koukal po "její Last.fm stránce":http://www.last.fm/music/Regina+Spektor, jestli tam není něco podobného. *Similar artists* tady až tak nefungují, protože Regina má takové vesměs obecné tagy pro zpívající holku skladatelku a tak jsou k ní přirovnávány všechny ostatní zpívající holky... No ale zahlídl jsem tam tento komentář:
> <a href="http://www.last.fm/music/Miss+Li" class="bbcode_artist">Miss Li</a> should be on the artist conections

Kdo je švédská Miss Li? Zkoumám, co je to za hudbu, ale nikde nic. Wikipedie, kromě té švédské, mlčí. Jediné sdílné médium je YT. To je ale sdílné poměrně dost... Miss Li tam má nejen běžné nahrávky, ale i spoustu videí z živých vystoupení, kde dělá parádní šou:

[* http://www.youtube.com/watch?v=wGMnW7FKFvg *]

A co dál?
- "I'm Sorry He's Mine":http://www.youtube.com/watch?v=Ut3NrsYze24
- "I'm So Poor Won't You Lend Me Some Money":http://www.youtube.com/watch?v=FRQ1aSQVob8 (tohle je paráda...! zpěv, klavír, timing, ...)
- "Oh Boy (živě)":http://www.youtube.com/watch?v=KMRQ6mwqYo8
- "Ba Ba Ba (živě)":http://www.youtube.com/watch?v=Sn6aw9bphQ4

Ty songy jsou jakási směsice Reginy Spektor, kabaretu, jazzu, folku, popu... Jsou ale prostě perfektní :) . Mají drive jak "ska":http://en.wikipedia.org/wiki/Ska, jsou živé, veselé... Celý den si musím pouštět ta pitomá videa a poslouchat je -- nemůžu se od toho odtrhnout. KolejNet mlčí, Google mlčí, nikde nic. Musel jsem sáhnout na stará kolena k zapomenutému nástroji jménem torrent, abych našel na tomto světě nějakou Miss Li. No jo, našel... Našel, ale než jsem ji stáhl, trvalo to několik dní -- holt Miss Li není populární jako Madonna a opravdu ji skoro nikdo na disku nemá. Jako malé děcko jsem se těšil na poslední fragmenty, poslední hodiny... A dočkal jsem se! A miluju Miss Li! :D