> It's pretty crappy when you start off with the idea of creating a free alternative to BaseCamp, only to turn around and shaft your users/community by not offering a free version.

Já tak rád začínám citacemi ;) .
<!--more-->

"Co je BaseCamp":http://blog.converter.cz/index.php?p=1190&c=1, vysvětlil už na svém blogu Jirka Bureš. Ptal se na free náhradu. Jednou z doporučených byl i "activeCollab":http://www.activecollab.com/ -- ten byl vytvořen právě jako alternativa k BaseCampu, tuším že snad i v rámci nějaké sázky "za měsíc dokážu vytvořit něco se stejnou funkčností". Aplikace se docela vydařila, vytvořila se kolem ní široká komunita a lidé volali po lepší a novější verzi. Tak se autor rozhodl novou a lepší verzi udělat. Sliboval ji, sliboval a nakonec udělal. Jenomže už "ne free":http://www.activecollab.com/pricing/.

Geniálně vystihli pocity mé a jistě i pocity spousty dalších uživatelů dva přispívající v "tomto vlákně fóra activeCollabu":http://www.activecollab.com/forums/topic/1921/. Jen dva proto, že po nich bylo téma uzavřeno autorem aC s tím, že stará verze je přeci pořád zdarma. No... "Falešné řeči":http://www.activecollab.com/old-posts/why-is-activecollab-free/ o tom, proč je a jak **bude activeCollab vždy zadarmo**, jsou stále k dohledání na webu aC.

Ale co... To bylo jen takové postesknutí. Teď návod :) . Pokud potřebujete stejně jako já jen něco na správu údajů o projektech s možnostmi kolaborace, stáhněte si a třeba na localhost nainstalujte "MediaWiki":http://www.mediawiki.org/. Poskytuje všechno co je třeba, byť ne v takovém *kůl* komfortu jako BaseCamp, poskytuje to zdarma a pro menší podnikání, jaké já provozuji, bohatě stačí. Jak si projekty zařazovat, popisovat apod. už jistě vymyslíte sami, wiki je všemocný nástroj a fantazii se meze nekladou :) .