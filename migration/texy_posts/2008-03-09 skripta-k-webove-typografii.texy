[* 54 >]Před 564 lety vynalezl Honza Gutenberg **knihtisk**. Asi tehdy netušil, co úžasného se mu povedlo a už vůbec netušil, že jeho řemeslo přežije do daleké budoucnosti. Že se vědy s ním spojené nebudou omezovat na papírový tisk, ale proniknou také **do vod internetu**, kde není nic nemožné. Internetu, celosvětové sítě, již jsme už dávno přestali psát s velkým písmenem na začátku, protože zevšedněla a tvoří náš druhý svět. Internetu, místa, kde v dnešní době i tak ryze papírová záležitost jako typografie nachází své **rozsáhlé uplatnění**.

"Informační design je typografie":http://interval.cz/clanky/webdesign-je-z-95-typografie-zakladni-myslenky/. **Jak ale proniknout** do jejích skvostů?
<!--more-->
Základy
====
Abyste si mohli užívat i na webu každého serifu a nejednoho účaří, měli byste se vzdělat v základech. Ty vám přinesli na podnose například "Dero":http://typografie.dero.name/ nebo typomil "crackonosh":http://www.typomil.com/. Skvělý způsob, jak se v textech o písmu neztratit, je objasnit si některé pojmy. K nalezení nejsou nikde jinde než "na českém serveru o typografii, Typo.cz":http://www.typo.cz/_typo/typo-normy-slovnik.html.

Znát sazbu však není vše. Nechcete-li kazit krásu písma, **nesmíte kazit krásu jazyka**. "Naučte se správně česky"((o tom třeba někdy příště))! Pokud přeskočíte tuto překážku, vyšperkujte svůj atletický výkon druhou -- **naučte se správně psát**. Pomohou vám návody jak užívat interpunkce na "JPW":http://www.jakpsatweb.cz/interpunkce.html a "Intervalu":http://interval.cz/clanky/webdesignerovy-poznamky-z-typografie/.

Není toho najednou trochu moc? Je. Tak si to shrňme, třeba "černé na oranžovém u Pixyho":http://www.pixy.cz/pixylophone/2003_02_archiv.html#1046432237.

Sofistikovanější zdroje
====
Nuže, nyní jsme vyzbrojeni a není nic snazšího než vstoupit do království písma. **Mostem** přes příkop vstupní brány nám bude "WebTypography.net":http://webtypography.net/toc/. **Tahákem** při tvorbě stylů a vizuálního dojmu vašich stránek nechť vám je "článek na WebDesignerWall":http://www.webdesignerwall.com/tutorials/typographic-contrast-flow/.

Nástroje a informace
====
Můžete být nejšikovnějšími rytíři s mečem a štítem. Můžete být skvělí v ovládání halapartny. Nebudete-li však těmito zbraněmi disponovat, nepomůže vám ani kroužková košile. Tento odstavec vás tedy provede zbrojnicí a dle svého uvážení si **naberte nástroje, jaké se vám zlíbí**.

Třeba takový "typetester":http://typetester.maratz.com/ nebo "Davidova fontotéka":http://www.dgx.cz/tools/fonts/ ("Vista edice":http://www.dgx.cz/tools/fonts/vista.php). Fonty známých značek vám prozradí "TypoWiki":http://www.typografie.info/typowiki/index.php?title=Hausschrift-Liste_Unternehmen-zu-Schrift. V koutě zbrojnice se krčí také "zastoupení nainstalovaných fontů na počítačích":http://www.codestyle.org/css/font-family/sampler-CombinedResults.shtml nebo "vědma identifikující nepřátele":http://www.myfonts.com/WhatTheFont/.

Fontotéky
====

Zapomeňme na profláknutý "DaFont":http://www.dafont.com/. "Fonty":http://www.creamundo.com/index.php?lang=en "zdarma":http://www.abstractfonts.com/ "rostou":http://betterfonts.com/ "všude":http://www.fontfinder.ws/ "možně":http://www.fonts500.com/ "jako":http://www.fawnt.com/ "hrušky":http://www.identifont.com/free-fonts.html. "Vážně":http://www.designerinaction.de/fonts/!

Specialitky
=====
Pár **specialitek** k závěru. Pokud ještě nemáte docela vydařené Vista fonty, "pořiďte si je":http://jeffmilner.com/index.php/2005/07/30/windows-vista-fonts-now-available/. Kochat se můžete údajně "nejlepšími fonty roku 2006":http://www.myfonts.com/newsletters/sp/200701.html nebo "16 nejoblíbenějších v poslední době":http://www.inspirationbit.com/16-best-loved-font-bits-in-web-design/. Láká-li vás rez a saze, neopomeňte "pět grunge skvostů":http://www.bittbox.com/freebies/5-excellent-free-grunge-fonts/. Inspiraci hledejte na "příkladech excelentní typografie":http://ilovetypography.com/2007/09/19/15-excellent-examples-of-web-typography/ a duši vypusťte při stahování "excelentních fontů zdarma":http://www.alvit.de/blog/article/20-best-license-free-official-fonts.

Na závěr, pro stále **nezasycené**, malá "perlička":http://cg.scs.carleton.ca/~luc/original2fonts.html.