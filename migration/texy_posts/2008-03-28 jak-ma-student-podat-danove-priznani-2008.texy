Rok se s rokem sešel a máme tady březen. Ale co hůř... Máme tady 31. březen, zabiják všech osob podávajících daňové přiznání. Dokud není úplně pozdě, zkusím podat malé tipy pro studenty ;) . Přiložím i tabulku na počítání daní, ale nikomu za nic neručím. A neručím ani za samotný dokument, protože jsem si jej udělal v "Google Docs":http://docs.google.com/ a do ODS a XLS jen vyexportoval.
<!--more-->

Jak vůbec podnikat?
===
Jak? To se zeptejte "tady":http://jakpodnikat.cz/ :) . Chcete-li si počíst, zkuste "Dera":http://dero.name/weblog/zivnostensky-list-brno/. Od chvíle kdy máte **živnostenský list**, slyšíte (například u volebních programů) na podstatná jména jako **živnostník**, na úřadech hledáte zkratky jako OSVČ((osoba samostatně výdělečně činná)) a na daňový doklad za pastelky vám pokladní připisuje IČ a DIČ.

Počítáme počítáme...
===
Každý podnikající člověk s příjmem z něj musí platit daň. Abyste věděli kolik toho máte zaplatit, kdy a jak, čtěte dál.

Důležité je, abyste "uměli počítat"((neumíte-li, zkuste se přemoci a do konce března osvěžit alespoň plus a mínus)). Jak počítat, vám poradí tyto dvě geniální stránky: "Novinky pro OSVČ v roce 2007":http://www.beruna.cz/rs/index.php?text=109-novinky-pro-osvc-v-roce-2007 a "Student živnostník - manuál":http://www.euroekonom.cz/podnikani-student2.php. Podle těchto a jiných jsem vytvořil <a href="http://blog.javorek.net/file/137/" title="dane.zip">počítadlo</a>.

Adresu svého finančáku si najděte na "užitečném portálu státní správy":http://portal.gov.cz/.

ČSSZ a zdravotní pojišťovna
====
Každý člověk platí sociální a zdravotní pojištění. Speciální skupiny obyvatel, jako například studenti, jsou od tohoto oproštěni a platí za ně stát. Pokud skončí školu, začínají platit (proto jste zřejmě byli po střední škole na VZP či jinde a dávali jim vědět, že stále studujete). Pokud ale začnou studenti podnikat, mají smůlu a platit musí :) . 

Nezapomeňte, že **do měsíce od odevzdání daňového přiznání musíte odevzdat přehledy** na ČSSZ a zdravotní pojišťovnu. Jak na to zjistíte jednoduše -- na webech příslušných institucí.
- "ČSSZ":http://cms.cssz.cz/cz/osoby-samostatne-vydelecne-cinne/platba-pojistneho/prehled-o-prijmech-a-vydajich.htm
- "VZP":http://www.vzp.cz/cms/internet/cz/Platci/OSVC/Prehled_o_prijmech_a_vydajich/ (můžete mít jinou)

Hodně štěstí
===
Nezapomeňte, že nejtěžší je jen začít :) . Neodpustím si nakonec jeden citát, a to i přesto, že se již jednou v útrobách tohoto blogu nachází ;) .

> **Fran:** Bernard? Finished with your accounts?
>  **Bernard:** Yes. I've turned them into a rather smart casual jacket.