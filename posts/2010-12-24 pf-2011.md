Title: PF 2011
Date: 2010-12-24 23:59:00
Tags: názory, škola, ušima, zážitky

Vždycky mám odpor udělat nějaké kýčovité vánoční přání a poslat ho
ostatním. Vždy mě štvou všechna ostatní kýčovitá přání. Štve mě,
jak mě lidi tagují na Facebooku do hromadných vánočních fotek a jak
mi posílají úchylné básničky SMSkama. Ale každý rok kromě toho
loňského jsem nakonec podlehl a svoje přání jsem čtyřiadvacátého
nakonec stejně vyrobil a poslal nebo hodil sem na blog. Myslel jsem
si, že jsem to udělal každý rok, ale ten loňský jsem tuhle tradici
očividně přerušil. Tady na blogu PF 2010 není a já si nepamatuju,
že bych nějaké vyráběl.

Zřejmě jsem neměl tu pravou vánoční náladu, i když kdo ví, protože
večer jsem místo na tradiční vánoční
[VOSA sound](http://www.vosasound.cz/) zavítal poprvé v životě na
půlnoční do kostela. Tam ale neřekli nic moudrého, takže jsem na
kostely zanevřel a dneska půjdu buď spát, nebo zase na tu vosu ;) .
Ale možná spíš spát, včerejší DNB DNA
s [Redrum crew](http://redrum.rave.cz/) byla hodně výživná a dost
mě utahala :) . Musím si postahovat ještě nějaké jejich sety a od
Piera zkusím vyloudit nějaký plakátek do pokojíčku :D . To berte
jako hudební doporučení :)

No abyste mi nenadali, že tenhle článek o ničem není (i když věřím,
že některé mé pravidelné čtenáře to potěší, třeba vedení VUT FIT),
tady ode mě máte to vánoční přání. Byl jsem líný ho malovat sám a
tenhle člověk to stejně umí líp ;)

No a do novýho roku vám přeju, abyste si dokázali plnit svoje
přání, abyste zhubli, zdrsněli, zjemněli, přibrali, abyste
cestovali, zabydlovali se, nebyli líní, vydělávali, milovali a
milovali se, abyste byli zdraví a vaše rodiny aby se měly fajn a
aby vám nikdo neházel klacky pod nohy. A sobě přeju spoustu teplý
vody v bojleru. Halelujah. Jdu to vydat, už mám jen minutu do
půlnoci. Připomíná mi to odevzdávání projektů do školy :D