Title: Nakažen
Date: 2008-04-16 08:05:00
Tags: software, windows

Vir stvořen v laboratořích [Martina Jandy](http://www.martinjanda.com/linux/10-nejpouzivanejsich-programu/). [Nakažen Ondrou](https://www.lengal.net/blog/19/stafeta-pokracuje-10-nejpouzivanejsich-programu/). Přišlo to stejně jako v horrorech nákaza způsobující přeměnu lidí v zombie. A stejně jako každá správná zombie, nemám teď jiný životní smysl než pohryzat další :P . Štafetový kolík však v mých rukou prošel [mitózou](http://cs.wikipedia.org/wiki/Mitóza). Jinými slovy – dovolím si být agresivnější zombie a pokousat chudáků více.

Aplikace neřadím, nechce se mi přemýšlet, kterou používám více a kterou méně. Nezahrnul jsem [Launchy](http://honzajavorek.cz/blog/launchy). Pojal jsem to jako soutěž o to, který program, případně jeho popisek, vyvolá větší flame :D .

-   [Altap Salamander 2.5](http://www.altap.cz/salam_cz/index.html) – naprosto perfektní souborový manažer, nejlepší na světě
-   trojice [GMail](http://www.gmail.com) + [RTM](http://www.rememberthemilk.com) + [Google Calendar](http://calendar.google.com) – Gmail i RTM jsou prostě v organizaci e-mailů a času jedničky
-   [Firefox](http://www.mozilla-europe.org/cs/products/firefox/) – nejpomalejší prohlížeč s největšími vychytávkami
-   [Adobe Photoshop](http://www.adobe.com/cz/products/photoshop/family/) – nejlepší existující program na bitmapovou grafiku
-   [Foxit Reader](http://www.foxitsoftware.com/pdf/rd_intro.php) – nejrychlejší prohlížeč PDF
-   [Eclipse](http://www.eclipse.org) – nepřekonatelné vývojové prostředí
-   [Psi](http://psi-im.org/) – nejkomplexnější klient na [jabber](http://honzajavorek.cz/blog/jabber)
-   [PSPad](http://www.pspad.com/cz/) – pro Windows nenahraditelný editor zdarma
-   [Winamp](http://www.winamp.com) + [Last.fm](http://www.last.fm) – asi jsem stará škola, ale já na Winamp stále nedám dopustit, je prostě nejlepší ;)
-   [VLC media player](http://www.videolan.org/vlc/) – nejgeniálnější přehrávač videí a streamů, který není bahnem jako Windows Media Player a přitom se nemusí krást

Nové zombie: [muž z Ria](http://blog.markoph.net/), [máslo](http://www.mazlo.org/blog/) (třeba oživne) a [krtek z podzemí](http://winsik.blogspot.com/).