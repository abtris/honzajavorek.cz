Title: Windows jako Ubuntu, tanečky se vzhledem
Date: 2008-02-15 15:22:00
Tags: hračičkování, linux, software, windows

O vánocích jsem díky [Tangu](http://tango.freedesktop.org/) trochu
[zatočil se svým operačním systémem](http://blog.javorek.net/2007/12/28/tango-s-okny/)
a sliboval jsem pokračování, v němž nastíním taneční kroky. Asi
bych na to zapomínal dál, kdyby nepřišla jedna opravdová tanečnice
a téma znova nenaťukla. Takže tenhle článek je tak trochu na přání
a i proto vychází mimo běžnou středečně-nedělní periodu ;) .

[![obrázek](images/39.jpg)](http://littlemaple.deviantart.com/art/Magic-of-gnomish-Windows-XP-77441542)
## 5 z 5 odrážek doporučují učit se tancovat Tango

-   především, **GNOME je sexy** ;)
-   pohybujete-li se často v Linuxu, můžete docílit
    **konzistentního vzhledu** mezi OS
-   v neposlední řadě, GNOME je *sexy*
-   všechny výchozí vzhledy Windows XP jsou **otřesné** (a pracovat
    se v tom dá snad jen po osekání vzhledu na podobu Windows 2000)
-   a ano, **GNOME je sexy**!

## Vykoupat, oholit, navonět

Tak předně jsem si upravil instalaci Windows pomocí **nLite**. Když
vynechám instalaci ovladačů pro DELL fičurky, vnitřnosti jsem
trochu promíchal pomocí **Tweak UI** a
**ClearType Tuning Control Panel Applet**. Oba prográmky jsou
oficiální nástroje vydané Microsoftem a lze je spolu s dalšími
kravinkami stáhnout na
[jedné zakopané stránce](http://www.microsoft.com/windowsxp/downloads/powertoys/xppowertoys.mspx)
na majkrosoftím webu. Odkazy ke stažení hledejte po pravé straně.
Když si něco počtete, objevíte tam i jiné zajímavé věci. Tweak UI
je ovladač pro některá **skrytá nastavení ve Windows**, jež byste
museli jinak dělat ruční editací registrů. Co dělá ClearType asi
netřeba vysvětlovat, pro méně znalé ale napíšu, že nastavuje
**vyhlazování písma** a pro LCD je nedocenitelný.

[![obrázek](images/40.jpg)](http://littlemaple.deviantart.com/art/Laptop-during-exams-55166516)
## Taneční botičky

Tak a teď k vzhledu. Začít můžete třeba **výměnou kurzoru**
touchpadu, milovníci zvířátek pak kurzoru myši. Vše potřebné
najdete
[na DA](http://nordlicht.deviantart.com/art/Ubuntu-quot-Human-quot-Cursors-35930998)
a „instalace“ je na 3 kliky.

## Sako a nějaké pěkné gatě

Teď už máte hezkou myš a jste celí žhaví pokračovat v konverzi.
Stáhněte si
[UXTheme multipatcher](http://www.softpedia.com/get/System/OS-Enhancements/UXTheme-MultiPatcher.shtml),
utilitku, která odstřelí jakousi nesmyslnou ochranu ve Windows XP a
umožní vám používat jiné styly vzhledu než od Microsoftu (tuším, že
MS za dobu existence Windows XP vydal k těm výchozím asi jen
jeden). Utilitku pak můžete klidně smazat a hurá na
**změnu skinu**. Na netu se jich válí spousta, povedené lze
vyhrabat na DA. Já používám styl černého GNOME, který je kvalitně
udělaný a snad se mi za ta léta co ho používám nestalo, že by měl
nějaké chybky v zobrazování GUI. Bohužel netuším, kde jsem ho
splašil. Google však pomohl a opět jej
[lze spatřit na DA](http://hsn.deviantart.com/art/Clearlooks-0-6-Black-31325014?offset=40),
dokonce ve více barvách.

[![obrázek](images/41.jpg)](http://littlemaple.deviantart.com/art/Laptop-during-1st-exams-in-08-74255208)
Styl prý stačí rozbalit do `C:\Windows\Resources\Themes` a nastavit
si ho v nabídce. Mě se osvědčil dvojklik na soubor s příponou
`.msstyles`.

## Kravata, motýlek?

A jdeme na **ikonky a jiné detaily**. Pro změnu, koukněte na DA a
najděte si tam
[Super Turbo Tango Patcher](http://www.deviantart.com/deviation/27940418/).
Odklikáte instalaci, restartujete a máte hotovo :) .

## Úsměv! Hudbu prosím!

To je, řekl bych, celé :) . Je to cesta, jak si během 15 minut
změnit vzhled Windows tak, že ani zatvrzelí linuxáci vám nebudou
věřit, že vám pod hladinou neplavou tučňáci. Pokud vážně nemáte co
dělat a chcete malinko více poškádlit operační systém, zkuste
[tento poctivě vugůglený návod](http://www.manast.com/2007/04/03/make-windows-xp-look-like-ubuntu-linux/),
jež mi byl při psaní tohoto článku a především při vlastních
změnách vzhledu velkou inspirací.