Title: Finské postřehy: Pivo
Date: 2009-03-05 00:34:00
Tags: erasmus, finsko

Dnes malé povídání o finských pivech. Pivo zakoupené v supermarketu
má zásadně **4,4 % alkoholu**, silnější můžete koupit jen
v předraženém [Alku](http://en.wikipedia.org/wiki/Alko). Jsou tady
hrozně ujetí na **33 cl plechovky a sklenice**, které u nás
dobrovolně nikdo snad ani neprodává, ani nekupuje. Na jedné straně
je to legrační, na straně druhé to vychází dost draho. V hospodě
vám nenalijí půllitr, jak je běžné u nás, ale velmi často 33 cl,
takže i když by se zdálo, že na akcích typu
*one euro beer night until 1 am* se přibližuji českým cenám za
pivo, tak to je prosím jen zbožné přání. V supermarketech apod. si
můžete koupit větší plechovku, ale taky si připlatíte. Co je také
zajímavé – ujíždějí na **plechovkách** a pivo ve sklenicích koupíte
spíš málokdy. Nutno dodat, že plechovky jsou tady zálohované
(0,15 €) a lze je vrátit. Pokud jste je nekoupili ve Švédsku ;) .

## Nejznámější piva

Hodnocení piv je relativní k Finským poměrům. U nás by mi asi
nesedlo ani jedno z nich.

-   [Karjala](http://commons.wikimedia.org/wiki/File:Karjala_beer.jpg)
    (Karélie), slušné, velmi rozšířené pivo
-   [Karhu](http://en.wikipedia.org/wiki/Karhu) (Medvěd) je taky
    slušný a rozšířený
-   [Lapin Kulta](http://en.wikipedia.org/wiki/Lapin_Kulta)
    (Laponské Zlato) se vaří v Tornio v Laponsku, je tady asi moje
    nejoblíbenější… má hezký modrý obal a prodává i pintové plechovky
-   [Olvi](http://en.wikipedia.org/wiki/Olvi) je opravdu hnusné
    pivo, ale čepuje se právě na takových těch levných akcích :/ (co se
    dá dělat, tohle je prostě Finsko)… Přísloví *vrána k vráně sedá*
    potvrzuje skutečnost, že Olvi má licenci na Starobrno ;)

## Česká piva, která tu lze koupit

Nejčastěji lze vidět tyto:

-   Kozel
-   Budějovický Budvar (pod tímto názvem, protože tu lze koupit
    i americký Budweiser)
-   Starobrno
-   Krušovice
-   Pilsner Urquell

Snad jsem na nic nezapomněl. Viděl jsem tu i čepovaný Rebel (heh!)
v reggae baru a divná piva v Alku jako
[Rohozec](http://www.pivorohozec.cz/) nebo
[Novou Paku](http://www.novopackepivo.cz/), o jejichž existenci
jsem snad ani netušil a když jsem je v regálu (v Alku spíš úhledné
poličce) našel, dost jsem nechápal :) .

## Ceník

Jak lze nakupovat pivo:

-   jedno pivo v hospodě (0.5 l) … **4–5 €**
-   plechovka Pilsneru … **2.45 €**
-   karton 24 malých (0.33 cl) plechovek Karjala … **od cca 18 €**
-   pivo (0.33 cl) v hospodě při happy hours … **1 €, 2.50 €**

Kluby, diskotéky. Toto si nepamatuju dokonale, takže pokud to je
nepřesně, nekamenujte mě:

-   vstup do *Hevimesta* (rock/metal, šatna v ceně, v Po a St do
    01:00 jsou 1 € piva) … **4 €**
-   šatna v *Kaarle* (vstup zdarma, piva normálně drahá) …
    **kolem 2–3 €**
-   šatna v *Onella* (největší diskotéka tady, vstup zdarma, piva
    do 3 € asi) … **kolem 2–3 €**
-   šatna+vstup v kabaretu (nebyl jsem tam, nevím jak se to píše,
    tuším že nemají ani slevy na piva) … **8–9 €**

## Konec párty

Každá akce ve Finsku musí dle zákona
**končit ve 3:00 nebo nanejvýš ve 3:30**. Po této hodině nikde nic
už není. Tento limit se dodržuje velmi přísně. Všechny podniky mají
své **sekuriťáky**, kteří jsou všeobecně respektovaní a diskotéku
či klub v danou hodinu prostě zavřou za jakoukoliv cenu. Vzhledem
k alkoholismu Finů si taky umí velmi zkušeně poradit s opilci (to
neznamená vždy agresivní cestou – spíše naopak). Jediné, co je
otevřené stále je McDonald's a benzínky. Na **nonstop obchody**
zapomeňte – běžné obchody i obrovské supermarkety nevybočují
z běžné otvírací doby (všední dny tuším do 21:00, v sobotu do
18 hodin a v neděli to snad ani nejede… v So po 18 hodině nakoupíte
možná tak v pizzerii nebo na benzínce). I kdyby byly supermarkety
nonstop, Alko má státem dané otvírací hodiny a je i dáno, v jaké
dny a do kolika hodin se smí vůbec **prodávat alkohol** (typicky
nějaké nepříliš pozdní večerní hodiny).

## Dokonalé Finsko

Tak snad jsem napsal zase pro změnu něco, co mě na Finsku sere ;) .
Ale zase ceny je třeba brát tak, jak je berou Finové. Pro ně je
10 euro asi jako u nás… nevím, třeba tak 50 korun. Možná kilo.
Možná. Takže pokud tu žijete delší dobu, nemůžete přepočítávat.
Nekoupili byste si absolutně nic a do konce pobytu byste
*žrali těstoviny*. Musíte se dívat na to, co je nejlevnější a
koupit to. A zakázat si násobení 29 ;) . Nebo 28? Nějak ten kurs už
nesleduju :D .