Title: Kdo jsem

## Profesně

Jsem tvůrce webových aplikací. Webovému řemeslu se věnuji někdy od roku 2004, [živnost](http://wwwinfo.mfcr.cz/cgi-bin/ares/darv_rzp.cgi?ico=74279858&jazyk=cz&xml=1&rozsah=0) jsem odstartoval o tři léta později. Začal jsem spolupracovat s [Michalem Wiglaszem](http://www.linkedin.com/in/michalwiglasz) a dlouhou dobu jsme tvořili společně pod značkou [Javorek.net](http://www.javorek.net) jako dva programátoři a kodéři. Přes rok jsem také pracoval v týmu, jenž přivedl na svět [Eventival](http://www.eventival.com/), rozsáhlý systém pro filmové festivaly.

S koncem vysoké školy jsem se začal [Michalu Janíkovi](http://michaljanik.cz/) starat o krámek [pana Mergada](http://www.mergado.cz), což je ve zkratce [feedburner](http://feedburner.google.com/) pro zboží z e-shopů. Ve volném čase tvořím dle nápadů [Honzy Horny](http://web2-0.cz/) Facebookovou aplikaci [ConcertIn](http://www.concertin.com) - ta vás upozorní na koncerty vašich oblíbenců v okolí.

Taky se snažím o kultivaci Python komunity v Brně, což se nejvíce projevuje pořádáním pravidelného srazu [PyVo](http://srazy.info/brnenske-pyvo/). Občas napíšu nějaký článek na [Zdroják.cz](http://www.zdrojak.cz/autori/jan-javorek/).

## Lidsky

Narodil jsem se ve Slezsku a vyrostl v Karviné, už od roku 2002 ovšem [žiji Brno](http://zitbrno.cz/). Mám rád cestování, historii, hudbu, knížky, rád [fandím hokeji](http://www.hc-kometa.cz/), chodím do [sauny](http://www.sauna-drobneho.cz/) a místo šalinou jezdím na kole. Vždy jsem si přál umět hrát na nějaký hudební nástroj nebo se naučit spoustu jazyků, ale nikdy jsem to nedotáhl do konce.

Jsem dost ukecaný a rád píšu, hlavně dlouhé maily nebo články na blog. Někdy provokuji, ale nejčastěji jenom tak rozvláčně plácám. Mám rád svobodu v rozhodování a volnost, občas mi dělá problém respektovat systém a autority.
