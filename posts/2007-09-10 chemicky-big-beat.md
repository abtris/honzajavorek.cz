Title: Chemický big beat
Date: 2007-09-10 09:33:00
Tags: ušima

Zjistil jsem, že jeden z žánrů hudby, který je mi hodně blízký, se
jmenuje big beat. Zjištění to však bylo docela zarážející, protože
jsem si do té doby pod pojmem „bigbít“ představoval něco úplně
jiného…
[Bigbít](http://cs.wikipedia.org/wiki/Beat#P.C5.AFvod_pojmu_bigb.C3.ADt)
totiž v Česku opravdu znamená zcela něco jiného, než ve zbytku
světa. Big beat je ve skutečnosti elektronická hudba 90. let, která
nemá příliš daleko k housu.

Po vzoru poloviny náctiletého obyvatelstva českých zemí se nemohu
na svém blogísku nepodělit o své milášššky. Akorát to tedy
tentokrát nebude o Tokio Hotel.

![image](http://blog.javorek.net/image/10/)
Pokud jsi někdy přemýšlel nad tím, kam zařadit
[Prodigy](http://www.google.cz/search?hl=cs&q=prodigy+site:www.last.fm+OR+site:www.youtube.com),
[Fatboy Slima](http://www.google.cz/search?hl=cs&q=fatboy%20slim+site:www.last.fm+OR+site:www.youtube.com)
nebo
[Chemical Brothers](http://www.google.cz/search?hl=cs&q=chemical%20brothers+site:www.last.fm+OR+site:www.youtube.com),
kteří právě nedávno v srpnu projeli Prahou, věz, že právě oni jsou
hlavními představiteli big beatu.

Těžko psát o hudbě, takže jsem si jako hlavní část dnešního
příspěvku připravil několik ochutnávek a tipů… K tomu jsem využil
[YouTube](http://www.youtube.com/), protože významnou roli budou
hrát i videoklipy. Kromě toho
[Last.fm](http://blog.javorek.net/2007/08/15/internetova-radia-noveho-tisicileti/),
které bych mohl taky použít, disponuje navenek jen krátkými
ukázkami. A ještě je celé
[růžové](http://www.youtube.com/watch?v=4AFlKqcjK9c)…

## Chemical Brothers

![image](http://blog.javorek.net/image/11/)
[Dva borci z Británie](http://en.wikipedia.org/wiki/The_Chemical_Brothers),
s nimiž jsme měli nedávno
[tu čest](http://show.idnes.cz/chemical-brothers-prijedou-do-prahy-dbo-/hudba.asp?c=A070213_164514_hudba_efl).
Kdo nestihl nebo nemohl (jako já),
[má ještě šanci](http://musicserver.cz/clanek/19792/The-Chemical-Brothers-zopakuji-svoji-show-i-na-Slovensku/).
Jejich světelné show jsou proslulé.
[Chemici](http://www.last.fm/music/The+Chemical+Brothers) jsou
popravdě v poslední době mými absolutními miláčky – Winamp skoro
neví, že jiná muzika existuje
([v současné chvíli](http://www.last.fm/user/Littlemaple/charts/?charttype=overall&subtype=artist)
10% všeho, co jsem na [Last.fm](http://www.last.fm/) naposlouchal
od
[založení účtu](http://blog.javorek.net/2007/08/15/internetova-radia-noveho-tisicileti/)).
Tvorba The Chemical Brothers by se dala rozložit na prosluněné
skladby plné dokonalé pozitivní energie a pak takové drsnější,
housovější počiny. Do prvního druhu se zaposlouchá snadněji
i běžnému, „chemickou hudbou“ nestiženému člověku ;) . Za nejlepší
alba považuji **Surrender** a **Push the Button**.

Popravdě klipy od Chemiků nemám tolik okoukané, takže to bude asi
spíš o té hudbě. Na rozdíl od části s Fatboy Slimem zde většinou
o mnoho nepřijdeš, když si video pustíš *na pozadí*.

-   [Saturate](http://www.youtube.com/watch?v=jdxaStnSGE8),
    [The Salmon Dance](http://www.youtube.com/watch?v=kJEacTZmd7I)
    (nejnovější songy)
-   [Asleep from day](http://www.youtube.com/watch?v=iFd20Evdg3o) a
    [Surface to air](http://www.youtube.com/watch?v=Sjd-R6Ebhao) (moje
    velmi oblíbené, trochu uspávací)
-   [Sunshine underground](http://www.youtube.com/watch?v=gJgPRtMr5Gc)
    (dokonalý song, živě)
-   [Galvanize](http://www.youtube.com/watch?v=H2hzVV2Nwfs) a
    [Hey boy, hey girl](http://www.youtube.com/watch?v=4hHsYOLETqE)
    (diskotékové vypalovačky)
-   [Star Guitar](http://www.youtube.com/watch?v=CBgf2ZxIDZk)
    (dokonalý klip, synchronizace obrazu s hudbou)
-   [Hold tight London](http://www.youtube.com/watch?v=ft7dJMH3OM0)
    (skvělá skladba, bohužel jsem nenašel klip)
-   [Do it again](http://www.youtube.com/watch?v=xidZW3x8AGo) (tady
    se s klipem opičí po FBS, nevím proč :/ )

## Fatboy Slim

![image](http://blog.javorek.net/image/12/) Pro mě jednoznačně král
big beatu. Dokonalý producent, DJ, ale hlavně *joker*
[Fatboy Slim](http://en.wikipedia.org/wiki/Fatboy_Slim) se dneska
toulá někde po Brazílii a hraje tam své setíky kořeněné sambou, ale
v 90. letech šlo z rádií slyšet snad jen jeho. Hudba je strašně
chytlavá, pozitivní a nutí k pohybu i běžný mainstreamový lid.
Výčet jeho nejlepších skladeb by zabral věčnost, ale i tak mohu
napsat, že pro mě jsou jeho nejlepšími alby jednoznačně
**You've come a long way, baby** a
**Halfway Between The Gutter And The Stars**. Silně návykové jsou
pak samozřejmě **Why Try Harder – The Greatest Hits** a pro
příznivce housu vydal skvělý brazilský mix **Fala Aí!**. Rozhodně
si však nenech ujít
[Fatboyovy](http://www.last.fm/music/Fatboy+Slim) videoklipy. Jsou
opravdu vtipné a originální :) .

-   [Ya mama](http://www.youtube.com/watch?v=8WCJZjdP-eQ)
    (*push the tempo*)
-   [Weapon of choice](http://www.youtube.com/watch?v=sMZwZiU0kKs)
-   [The Joker](http://www.youtube.com/watch?v=Xgk9ouBuj-4) (kočky)
-   [Praise you](http://www.youtube.com/watch?v=4ULVQOneeZE)
-   [The Rockafeller Skank](http://www.youtube.com/watch?v=hvnHtO6daQM),
    [Right here, right now](http://www.youtube.com/watch?v=R795KiMD4zs)
    (pokud budeš znát od Fatboy Slima alespoň pár skladeb, budou to
    zřejmě tyto)
-   [Brighton beach](http://www.youtube.com/watch?v=asbmvFsk8go&)
    (house živě pro 250 000 lidí, tuším že jedna z jeho
    *skromných party na pláži*)
-   [The old pair of jeans](http://www.youtube.com/watch?v=sewcHytAt3M)
    (žonglování)
-   [Bird of prey](http://www.youtube.com/watch?v=unF1QIdwdfs)
-   [Demons](http://www.youtube.com/watch?v=hWDH3n7VZc4) (se
    zpěvačkou [Macy Gray](http://www.last.fm/music/Macy+Gray))

## Prodigy

![image](http://blog.javorek.net/image/13/)
[Prodigy](http://www.last.fm/music/The+Prodigy) jsou jednoduše
[Prodigy](http://en.wikipedia.org/wiki/The_Prodigy). Prošli mnohými
hudebními styly, ale nejznámější jsou asi právě v onom big beatovém
světle. Agresivní muzika, která prostě nenechává chladným nikoho.
Pamatuji si, že jejich návštěva Brna se před několika lety neobešla
bez úmrtí – holt někdo trochu přebral a zkusil si let
[Zetkem](http://www.expo.cz/gfx/vystaviste/Bvv_Z.jpg). Za jejich
nejlepší alba považuji především **The Fat of the Land** a mé druhé
nejoblíbenější je **Music for the Jilted Generation** (hlavně kvůli
Voodoo People :) ). Jejich hudba nechyběla na soundtracku k prvnímu
Matrixu.

-   [Voodoo People](http://www.youtube.com/watch?v=krhWjIcvrQw)
-   [Firestarter](http://www.youtube.com/watch?v=3kbW4ibIF8U) (klip
    nic moc)
-   [Breathe](http://www.youtube.com/watch?v=3kbW4ibIF8U) (jedna
    z nejznámějších vypalovaček)
-   [Smack my bitch up](http://www.youtube.com/watch?v=VmM8Q-63QG4)
    (jeden z nejdrsnějších klipů co jsem kdy viděl – v poslední vteřině
    klipu je šokující pointa)
-   [Poison](http://www.youtube.com/watch?v=2i_pkJZbCv4)
-   [Mindfields](http://www.youtube.com/watch?v=YZKWaeXGoJY)
    (z Matrixu)