Title: Schovka
Date: 2008-09-14 09:36:00
Tags: fail, rýmovaně

Hraješ si se mnou, mrkáš  
se sladce šibalským úsměvem  
možná už dlouho čekáš  
někde schovaná za rohem.

Vím, že jsi chytrá a hezká  
ale neznám barvu tvých vlasů  
a tak je ta schovka těžká  
ztrácím hromady času.

Víš, že jsem tak nějak prima  
ale neznáš barvu mých očí  
dlouze chodíš cestama mýma  
až ty tvé oči někdy pláčí.

Jedno město na jedné Zemi  
a my dál schovku hrajeme  
a dál jsme pořád sami  
jeden druhého neznáme.