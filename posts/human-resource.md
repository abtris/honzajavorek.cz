Title: Human Resource
Date: ???
Status: draft

- Trh je pokřivený. Poptávka je ohromná, nabídka malá.
- Můžete si z nich udělat srandu, ale stejně s vámi budou jednat jako se zlatem.
- Můžete si do profilu napsat co chcete, ale nikoho to nezajímá. Zajímají je pouze vaše atributy aby je porovnali s atributy vyžadovanými na pracovním inzerátu.
- Dlouhé texty nikdo nečte. Nikdo. Ne, fakt nikdo a je úplně jedno, kolik jste si s nimi dali práce. Je doopravdy úplně jedno jak jsou důležité pro vás - nikoho prostě nezajímají.
- Vaše idály nikoho nezajímají. Nikdo nepočítá s tím, že byste práci hledali pro uspokojení potřeb, které nelze vyčíslit penězi nebo kvantifikovat benefity. Můžete lidem opakovat do zblbnutí jak to myslíte, ale většina jich je prostě zaseklých na tom svém a snaží se vás přesvědčit materiálně. Moje teorie je, že mi lidé nevěří co říkám a jsou přesvědčeni, že je to jen póza a zástěrka. Že mi o to ve skutečnosti prostě nemůže jít.
- Není problém s penězmi ani benefity.
- Je problém s prací na dálku.
- Pokud nejste schopni volat si s HR nebo potencionálním zaměstnavatelem anglicky přes telefon či Skype, velice se vám snižují šance něco najít.
- Pokud jste ochotni se přemístit (relocate) a máte už nějaké zkušenosti, v podstatě lusknutím prstu můžete sehnat práci v západní Evropě. Londýn, Mnichov, Madrid, Seattle, Canada - cokoliv je libo.
- Kontrakt na ŽL se nenosí. Všechny nabídky, které jsem dostal, byly na standardní pracovní poměr. Samozřejmě že lze pracovat v zahraničí na business license kontrakt, ale zřejmě se to musí shánět přes jiné kanály. Mě odchytly hlavně personální agentury. Přímé nabídky práce jsem dostal v podstatě jen z ČR nebo SR.
- Práci na dálku seženete jen s důvěrou. Důvěru musíte někde získat. Nepočítejte s tím, že pokud nemáte nějaké perfektní mezinárodní reference na svou dlouholetou práci na dálku, seženete z fleku v zahraničí nějaký telecommuting. Největší ústupek, který vám udělají, bude možnost pracovat u nich v kanceláři třeba půl roku a když se osvědčíte, začnou vás pouštět na pár dní v týdnu domů. Cestou asi bude nejspíš budování pověsti na open source nebo nějakých projektech na lokální scéně a postupně se propracovávat.
