Title: Skvělý mikrofon pro laptopy
Date: 2010-01-17 16:09:00
Tags: práce, tech

Je to už hafo járů, co sem si ve štatlu kópil fešný počítaci bazmek, jakésik [DELL Inspiron 6400](http://blog.javorek.net/rok-inspirovan/)… Když mi nefachčil Skype kvůli mikrofonu, zabrousil jsem do diskusí a zkusil zjistit proč. Nemohl jsem totiž ani přijít na to, kde se nachází. Jaké to bylo překvapení, když jsem zjistil, že žádný nemá :) . Zašel jsem do obchodu a koupil za kilo první mikrofon, co měli – takový ten klasický stolní. Ten však nedávno dosloužil a já musel na lov znovu. Co mi nabídli v obchodě mě mile překvapilo.

![obrázek](images/123.jpg)

Jak vidíte na obrázku, pro laptopy jako dělaný. Je to tvarovatelná černá tyčinka s jackem na jednom konci a mikrofonem na druhém. Používám ho několik měsíců a opravdu mi dokonale vyhovuje. Nastavit jde dle libosti, dá se s ním perfektně cestovat, je téměř nezničitelný… prostě skvěle vymyšlený. Cenově vychází asi stejně jako ten stolní. Bohužel už neznám konkrétního výrobce, ale chtěl jsem spíš ukázat, že něco takové existuje a máte se po tom ptát v obchodech :) .

Možná si řeknete, že laptopů bez mikrofonu moc není, ale zjistil jsem, že jich je docela dost. Dobrým důvodem pro koupi výše zobrazené žížalky je ale i fakt, že laptopové repráčky často disponují dost tristní kvalitou zvuku a ještě v nich jde slyšet chroupání disku či jiných komponent, pokud jsou nablízku (téměř vždy jsou). V případě, že člověk často volá, hodí se takový externí mikrofon mít.