Title: Bárka
Date: 2007-10-19 23:15:00
Tags: rýmovaně

Z paprsků dnešního světla,  
ten poslední oblohu tne,  
budoucnost zdá se být světlá,  
nový vítr však plachtu pne.

Těžký je vzduch a čímsi plný,  
když ani kapitán nemá plán,  
a jako šíp razí loď vlny,  
bez kompasu, kormidel, lan.

Na obzoru, mezi mlžnými pásy,  
ten muž ale zahlédl cíl,  
zřel ztělesnění vší možné krásy,  
a představil si, jak by žil.

Snad oko mu sprostě nelže,  
že útes je k přistání vlídný,  
někdy však i plachta selže,  
někdy je konec cesty bídný.

Snad bude na světě krásně,  
ač jako divoký supící tur,  
jeho loď vzpíná se drsně,  
točí se este, oeste, norte, sur…