Title: Prosincové verše
Date: 2008-01-01 10:00:00
Tags: rýmovaně

K zjemnění dnešního
[hengouvru](http://en.wikipedia.org/wiki/Hangover) přikládám něco
na čtení (pokud tedy po včerejšku alespoň vidíte). Pár vyhrabaných
básniček z **5. – 6. 12. 2003**. Zajímavé, jak to letí… Teď slavíme
2008 a já si přeji, aby
[mé starosti](http://www.fit.vutbr.cz/study/courses/index.php?id=5875)
byly stejně „nebetyčné“ jako ty, jež se staly podnětem k téhle
poezii :) .

## Jeden je den

Jak to slunce na východě  
směje se na celičký svět  
ona je však ve výhodě  
nejsem schopen ani dvou vět

Jak to slunce na západě  
ztrácí se za temnými poli  
ona mizí mi v záhadě  
a mé srdce stále bolí

## Mocná bezmoc

Nemůžu si pomoci  
v mysli mám jen jednu věc  
jsem jak v hrozné nemoci  
kolem mě je pevná klec

Rozumný se snažím být  
ale rozum – ten jde stranou  
nikdy ji nemůžu mít  
ale planu láskou planou

Každý den ji stále vidím  
její krásné oči a vlasy  
její sladkou vůni cítím  
prožívám ty nejhorší časy

Nevím jak se mohu bránit  
oněm pocitům a touhám svým  
čas už nejde nikdy vrátit  
to je to jediné co teď vím

## Tance kance

Nemám vůbec žádnou moc  
naučit se polku  
miluju však strašně moc  
jednu krásnou holku

Problém je však v jiné věci  
nejde o waltz nebo mambo  
to snad víme všichni přeci  
nejde o to, zda jsem Rambo

Snad hraji si na kamaráda  
jako v jiveu poskakuji  
ona mě však nemá ráda  
a já zase zpátky pluji

Nevím co mi pomůže  
byla pro mě všechno  
tango teď nic nezmůže  
asi zkusím techno

Vybiju si tance z hlavy  
nebudu spát v posteli  
zhorším svoje dobré mravy  
a pak skončím v …

## Proč

Proč jsem přišel na svět?  
A proč život jednou zhasne?  
Proč umím užívat vět?  
A proč píšu verše krásné?

Proč mám na ruce pět prstů jen?  
A proč rostou na hlavě vlasy?  
Proč musím trpět každičký den?  
Pro srandu králíkům asi…

## Lístek

Jsem jako ten lístek javoru  
unášený ve vánku  
poletuji dolů a nahoru  
a pokládám si hádanku

Já ptám se jestli přátelé  
a moji věrní kamarádi  
zvednou ty listy z jetele  
a budou je umět mít rádi

Ten listnatý strom je skvělý  
jen když tu stojí v předlouhé aleji  
je srandovní a i smělý  
jeho obrázkům se smíchy válejí

Sednou si k jeho kmeni  
když stín je jim zrovna vhod  
ale odvaha tady není  
zasadit jej za vlastní plot

Jsem jako ten lístek letící  
unášený hurikány  
kde lidé okolo chodící  
uštědřují stromům rány

Hádanka je velmi těžká  
odpověď je bolestivá  
neodpovím během dneška  
tak už to prostě bývá