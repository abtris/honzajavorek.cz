Title: Tšekin tasavalta
Date: 2009-01-22 16:02:00
Tags: anglicky, erasmus, finsko, názory, seriózně

Měl jsem připravit prezentaci o České republice pro třídu finských
IT studentů. Tak jsem připravil. Jak to dopadlo? Dovolím si
odcitovat část e-mailu od kantorky (Elina Bergroth), která
předmět vede:

> Hello Jan, I would once more like to thank you for the excellent
> presentation you gave today! As I already told you, you really seem
> to be a talented performer. You presentation was very interesting
> and informative and you gave a vivid picture of your country. I was
> just praising you to my colleagues! The other students in the group
> share my view and they really loved your presentation.
> Unfortunately, we Finns are quite shy and very timid to ask any
> questions, and this is ‚normal‘ behaviour here. Though, many
> foreigners – quite understandably – interpret it as a sign of
> ignorance but that it is not.

Má pravdu, oni opravdu všichni vypadali hrozně nezúčastněně a
znuděně, ale to už mi vysvětlovalo více lidí, že Finové jsou
v tomto prostě trochu chladní. A mluvil jsem opravdu s jedním
borcem z té třídy a on říkal, že to bylo vážně fajn :) . Tak
snad jo.

Tak či tak, zkuste si někdy udělat prezentaci o své zemi. Dost vám
pomůže Erasmácké mezinárodní prostředí, protože už máte první
krůčky konfrontace své rodné země s ostatními za sebou. Naučíte se,
že musíte ignorovat svou lásku k Radegastu a dát tam prostě obrázek
piva, které mohou koupit ve zdejších obchodech. Naučíte se pohlížet
na svou zemi zvenčí, naučíte se zestručnit její historii do 8 bodů
a uvědomíte si její globální dopady. Nehledáte, co je důležité pro
nás, ale hledáte věci, díky nimž by nás oni mohli aspoň
trochu znát.

Protože už jsem trochu poznal Finsko, pokusil jsem se udělat
prezentaci „na míru“ pro Finy. Některé vtípky a poznámky tedy
nemusíte úplně pochopit, ale to je v pořádku, protože nejste
Finové. Taky si musíte uvědomit, že jedinou ženou ve třídě byla
*paní učitelka*, takže je prezentace spíše jako pánský časopis
(pivo, holky, auta, hokej) ;) . Snažil jsem se to napsat vesele a
snažil jsem se to odprezentovat záživně a s vtipy, což se asi
povedlo. Jen se mohli teda aspoň usmát, když už ne smát :D .

No ale k čemu jsem chtěl dojít… Já jsem při tom zjistil docela dost
zajímavých věcí, které jsem ani nevěděl :) . Třeba toto:

> On March 23, 1430, Joan of Arc dictated a letter that threatened to
> lead a crusading army against the Hussites unless they returned to
> the Catholic faith, but her capture by English and Burgundian
> troops two months later would keep her from carrying out this
> threat.

Volně přeloženo do jedné věty, Johanka z Arku chtěla vést křížovou
výpravu proti Husitům, ale Burgunďané s Angličany jí trochu
překazili plány. Zajímavé, chudák holka vlastně nakonec skončila
stejně jako ten Hus. Každopádně doporučuji tyto docela zajímavé
zdroje informací:

-   [http://wikitravel.org/…ech\_Republic](http://wikitravel.org/en/Czech_Republic)
-   [http://aktualne.centrum.cz/…clanek.phtml?…](http://aktualne.centrum.cz/domaci/spolecnost/clanek.phtml?id=189842)
-   [http://en.wikipedia.org/…ech\_Republic](http://en.wikipedia.org/wiki/Portal:Czech_Republic)

A teď už hurá na
[prezentaci](http://www.slideshare.net/littlemaple/something-about-czech-republic-for-a-class-of-finnish-it-students-presentation).
Předposlední tlačítko na tom okýnku dole vám to zobrazí na celou
obrazovku.

V prezentaci je chyba ve jméně Häkkinen (dvě k) a je tam trochu
špatná informace v případě Strahovského stadionu, protože
Indianapolis už je větší než Strahov. Ale koho zajímá Indianapolis
;) :D . Obrázky jsem kradl kde se dalo a jestli jsem někomu
způsobil psychickou újmu, nechť se přihlásí a já tu prezentaci
stáhnu.