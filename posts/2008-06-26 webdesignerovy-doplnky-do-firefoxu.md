Title: Webdesignérovy doplňky do Firefoxu
Date: 2008-06-26 14:58:00
Tags: firefox, software, webdesign

*Článek disponuje zvýšeným výskytem vysvětlivek a neobsahuje skoro žádná tučná slova. Autor tím chce zamezit nerovnoprávnosti a dopřát možnost realizovat se i minoritním HTML tagům. Tuto aktivitu můžete podpořit také [dary na jeho účet](http://www.javorek.net/kontakt/) nebo lobováním za dotace na tuto činnost z Evropských fon­dů.*

Když si pořizujeme [zvířátko](http://firefox.czilla.cz/), většinou nepočítáme příliš se změnami jeho přirozeného uspořádání. Dostaneme štěně a kromě toho, že občas přijde aktualizace na většího pejska, nemáme možnost přidat nožičku, měnit barvu očí, prodlužovat srst nebo ji přebarvit na barvu, která se nám líbí. Ubírat součásti sice můžeme, ale to většinou ke své vlastní škodě. A když jsme jednou kamarádce přesprejovali pejska na červeno, nadšená nebyla :D .

V digitálním světě je to ale celé jinak. Stáhnete si pandu a hned potom, co přestanete spekulovat nad tím, proč se jmenuje jako liška, můžete přidávat nejen nožičky, ale třeba i chapadýlka. Vlastně máte zvířátko v LEGO edici. Já se pokusím naznačit, která z rozšíření pro mé oblíbené zvířátko se hodí člověku HTML a CSS znalému, protože o těch běžných jako [AdBlock Plus](http://adblockplus.org/en/) nebo [Better Gmail 2](http://lifehacker.com/software/exclusive-lifehacker-download/better-gmail-2-firefox-extension-for-new-gmail-320618.php) ví asi každý a těch pár specialitek jako [Tiny Menu](http://trac.arantius.com/wiki/Extensions/TinyMenu) nikoho nezajímá ;) .

## [IE NetRenderer](https://addons.mozilla.org/en-US/firefox/addon/6455), [IE Tab](https://addons.mozilla.org/cs/firefox/addon/1419)

Pomáhají při testování webů v IE. Já jsem nakonec dospěl k názoru, že asi nejobratnější a nejúčinnější řešení je udělat nějaký ten klik navíc a spustit si samostatně IE a kouknout se na web v něm.

## [Firebug](https://addons.mozilla.org/en-US/firefox/addon/1843)

Nezbytnost. Kódovat webové šablony bez Firebugu je asi jako

> *[: Kdybych já ti musel kolíbku dělati,
> do dřeva netíti, :]
> [: ty bys mi musela košiličku šíti
> bez jehly a nití. :]*

Rozebere celou stránku, ukáže definice CSS, identifikuje všechny elementy, jejich okraje, marginy, paddingy, má konzoli na JavaScript a AJAX, …

## [Web developer](https://addons.mozilla.org/en-US/firefox/addon/60)

Jestliže Firebug rozebere stránku, Web Developer je především sada nástrojů na manipulaci se stránkou jako takovou. Od validačních linků přes vypínání obrázků až po informace, formuláře, změnu velikosti okna a různé nestandardní změny layoutu stránky. Málokdo ví, že lze lišta schovat do jednoho tlačítka, jímž lze vypnout a zapnout dle potřeby a ve vykonávání běžného NIČ potom Web Developer nepřekáží.

Závěr? Odzkoušeno roky – jako webdesigner si člověk vystačí se dvěma rozšířeními. A pokud jde o ta mimo obor, platí asi ono univerzální pravidlo, že čím méně rozšíření mám, tím jednodušší mám život. Když tak na ta svá rozšíření koukám, zjišťuji že skoro většina z nich jsou slovníky :) .