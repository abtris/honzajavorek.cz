Title: Dej už s těmi rýmy pokoj! (aktualizace)
Date: 2008-01-06 01:00:00
Tags: knihy, rýmovaně

A nedám a nedám! :D V rámci shánění
[jedné geniální knížky](http://www.karelplihal.cz/rikanky.php)
[po všech čertech](http://www.karelplihal.cz/knihkupci.php) jsem ve
spolupráci s [Gringem](http://gringo.profitux.cz/) objevil skvělý
zdroj zábavy pro letošní lednové zkouškové :) . Třebááá…

> ## Nahý v trní
> 
> Šel jsem sypat slonům zrní,  
> a on tam stál nahý v trní.  
> Sloni se ho ulekli,  
> usekli mu kule kly.

## Nejen básničky písničkářů

Knížka Karla Plíhala **Jako cool v plotě** je takových plná ;) . No
ale jako by se po ní zem slehla. Na adrese
[http://www.kytara.cz/kytara/basne/](http://www.kytara.cz/kytara/basne/)
je však k objevení celá sbírka podobných počinů.

Až to všechno přelouskáte, nesmutněte, že vám nic nezbylo.
Podobného a
[ještě šílenějšího materiálu](http://forum.slavekjanousek.cz/viewtopic.php?t=137)
je na internetu plno ;) . Tak šup, hurá do veršů – tady už se nic
víc nedočtete, dneska to bylo krátké :P . Snad už jen na
závěr, že…

> Na zemi i na moři  
> všude samí magoři.

## Aktualizace!

Knihu se mi podařilo (poslední kus) sehnat v Libereckém
knihkupectví
[http://www.sovaland.euweb.cz/](http://www.sovaland.euweb.cz/), kde
byli tak hodní, že mi ji poslali na dobírku do Brna. Tímto jej
prohlašuji za nejúžasnější knihkupectví :D . Opravdu mi udělali
velkou radost. Anticenu dne si pak vyslouží asi Česká Pošta,
protože cenu knihy dopravou zvýšila cca na dvojnásobek a navíc se
na jednu z jejich poboček (z jiného důvodu) nemůžu vůbec dovolat,
v běžné pracovní době…

Poučení: Až budete něco shánět a nikde to nebudou mít, napište do
celé republiky 80 e-mailů a trpte 79 záporných odpovědí. Ono se to
v nějakém koutě světa v posledním kuse najde :) .