Title: Kdy a kde má váš oblíbenec koncert?
Date: 2012-01-02 12:00:00
Tags: práce, projekty, software, ušima

![obrázek](images/160.jpg){: .right }Jste na [Facebooku](http://www.facebook.com/)? Jo? Oukej. A používáte tam nějaké ty aplikace? Jo? FarmVille, MafiaWars, Slevomat, posílání růžožůžových srdíček, nebo nějaké srandičky od PR agentur, které na vás mámí *lajky* a sdílení s přáteli? Hm. Řeknu vám, že i mezi Facebook aplikacemi se, myslím, najdou užitečnější věci.

Rádi chodíte na koncerty? Mám pro vás tip na aplikaci, díky níž si můžete pohlídat, jestli ve vašem okolí nehrají něco, co máte rádi. A nejen to!

[ConcertIn](http://www.concertin.com/) je aplikace, které schválíte minimum potřebných oprávnění a ona si následně **z vašeho profilu vyčte jakou hudbu máte rádi a odkud jste. Na základě toho vám zobrazí koncerty vašich oblíbenců ve vašem okolí.** Zkuste to! :-)

Jak to funguje? Pokud jste běžný uživatel Facebooku, určitě jste *lajkovali* i spoustu stránek s vaší oblíbenou hudbou. Třeba [Metallica](https://www.facebook.com/Metallica), [Coldplay](https://www.facebook.com/coldplay), [Lady Gaga](https://www.facebook.com/ladygaga), [Karel Plíhal](https://www.facebook.com/pages/Karel-Plíhal/104119192956467), … Potom jste si v profilu určitě vyplnili odkud jste. Dejme tomu z [Brna](https://www.facebook.com/pages/Brno-Czech-Republic/107645375935528). Když potom zapnete ConcertIn, podívá se do své databáze, jestli kolem vás nebude v blízké době něco, co by vás mohlo zajímat. Navíc je tam i záložka s lokálními koncerty, takže se nemusíte omezit jen na *lajkovanou* hudbu, můžete experimentovat.

Dobré je, že ConcertIn **vypadá úplně stejně jako jakýkoliv jiný seznam událostí** na Facebooku, takže se ho nemusíte nijak učit používat – hned je jasné, kde můžete nastavit, jestli na koncert jdete, kde si prohlédnout seznam jdoucích lidí nebo jak na koncert pozvat přátele. Dokonce se tam občas objeví i odkaz na **zakoupení lístků**, který vás přesměruje přímo na TicketPro nebo jinou společnost poskytující lístky.

No ale abych na své čtenáře nehrál žádnou habaďůru, přiznám se teď, že jsem součástí týmu, který ConcertIn tvoří :-) . Tým vede **Honza Horna** ([@honzahorna](https://twitter.com/honzahorna)/[@jan­horna](https://twitter.com/janhorna), blog [Web 2.0](http://web2-0.cz/), dotazník [Máte web na hovno?](http://webnahovno.cz)) a já se té srandy účastním od konce května 2011. Teď už ladíme novou verzi, kterou mám v podstatě celou na svědomí já. Chystáme spoustu nových věcí, např. vyhledávání apod., ale taky se snažíme zjišťovat, co a jak neprobíhá úplně hladce. Když aplikaci vyzkoušíte a něco odhalíte, dejte nám prosím vědět. Pokud se vám ConcertIn líbí, doporučtě ho svým přátelům ;-) . Můžete taky [sledovat co děláme](https://twitter.com/concertin). Díky!