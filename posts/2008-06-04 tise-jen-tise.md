Title: Tiše, jen tiše
Date: 2008-06-04 20:41:00
Tags: rýmovaně

Špatně vidí a zle slyší  
kdysi dítka, dnes už vyšší

Rozum nemá sil  
aby je posté přesvědčil  
a tak jen šeptá tiše  
že sladké cíle visí výše  
že hlavu je zvedat třeba  
aby byla sůl, nechyběl chleba.

Kolikrát do zdi narazí  
kolik zelených stromů porazí  
kolik slz a nocí v bezmoci  
uplyne než dojdou k pomoci?

Přitom i jen krátké ticho  
může zostřit lidské ucho  
aby člověk slyšel sebe  
slunce svítilo a mělo modré nebe.