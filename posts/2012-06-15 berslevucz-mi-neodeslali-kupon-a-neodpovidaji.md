Title: Berslevu.cz mi neodeslali kupón a neodpovídají
Date: 2012-06-15 21:41:28
Status: draft

Sháním na horské tůry trekingové hole. Byli jsme před pár lety v Rumunsku na dvoutisícovkách a musel jsem uznat, že je to perfektní pomocník. Když jsem tedy viděl na [BerSlevu.cz](http://www.berslevu.cz/) slevový kupón, neváhal jsem a šel jsem okamžitě kupovat.

Bohužel, už po pár kliknutích bylo něco podezřelého. Chtěl jsem jako vždy hned platit kartou, no jejich web to nedokázal zpracovat. Placení přes bránu se podařilo, ale na konci procesu vypsali chybu. Trochu mě to vyděsilo, ale naštěstí jsem nezaznamenal, že by se mi něco odepsalo z účtu, takže jsem to zkusil znova. A zase chyba.

![BerSlevu.cz mě nabádají k odeslání peněz na jejich účet.](images/berslevu-mail.png)

Takže si říkám dobrá, zkusím převod účtem. Že já se na to nevykašlal! Vyhozených 280 Kč. Platbu jsem totiž učinil zcela přesně podle instrukcí, ale nikdy mi nic nepřišlo. Psal jsem jim několik e-mailů na různé adresy, ovšem bez odezvy.

![Peníze jsem odeslal.](images/berslevu-platba.png)

Ponaučení je myslím jasné. Je to moje první zkušenost s nepoctivou internetovou komercí, takže jsem se nechal spálit celkem snadno. Teď už si budu dávat větší pozor.
