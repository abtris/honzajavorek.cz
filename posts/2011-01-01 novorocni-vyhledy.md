Title: Novoroční výhledy
Date: 2011-01-01 22:37:00
Tags: běh, ego, názory, projekty, sport, škola, zážitky

## Co se mi povedlo v roce 2010

-   našel jsem si prima holku
-   našel jsem si spoustu fajn (staro)nových kamarádů
-   vyrovnal jsem dluhy, které jsem měl ještě z Finska
-   užil jsem si asi nejlepší prázdniny ve svém životě, cestoval jsem a bylo mě hrozně fajn, zdolal jsem několik dvoutisícovek a přežil jsem to
-   koupil jsem si prima nové kolo a [telefon s Androidem](http://www.htc.com/www/product/hero/overview.html) (he, dokonce vlastně nakonec dva)
-   okradli mě o peněženku, mobil a o prima nové kolo
-   rozhodl jsem se skoncovat s [DPMB](http://www.dpmb.cz/) a renovoval jsem své staré kolo, Netvora
-   neudělal jsem [TIN](http://www.fit.vutbr.cz/study/courses/TIN/) a zase jsem nezvládl projekt do [VYPe](http://www.fit.vutbr.cz/study/courses/VYPe/)
-   rozhodl jsem se skončit na [VUT FIT](http://www.fit.vutbr.cz/)
-   pracoval jsem v [Eventivalu](http://www.eventival.com/)
-   viděl jsem spoustu koncertů Pink Floyd, nedokázal jsem zajít na Plíhala, byl jsem na třech fesťácích ([Čarodějáles](http://www.carodejales.cz/), [Majáles](http://www.majales.cz/), [Praděda Fest](http://www.pradeda.cz/)), byl jsem asi na třech koncertech kapely [Poletíme?](http://www.poletime.info) po sobě
-   naučil jsem se jezdit vlakama (koupil jsem si [inkartu](http://www.inkarta.cz/))
-   chodil jsem bídně do posilky a bídně jsem chodil běhat, ale šel jsem na svůj [první](http://www.behluzankami.cz/) a [druhý](http://www.vokolopriglu.cz/) běžecký závod v životě
-   dostal jsem vodní dýmku a vonné tyčinky
-   byl jsem [v divadle](http://www.ndbrno.cz/reduta/nemecky-obed) (já buránek :D)
-   tři týdny jsem nepil alkohol (potom mě to přestalo bavit, protože to vycházelo hrozně draho)
-   naučil jsem se jíst tatarák, žebra a koleno
-   byl jsem v [Dětenicích ve středověké krčmě](http://www.krcmadetenice.cz/)
-   volil jsem
-   pařil jsem v Praze tak, že jsem dal dohromady rozhádané kamarády a pak jsem ve slamáku chodil v šest ráno po vylidněném Pražském hradu a Karlově mostě
-   byl jsem na BarCampu, semináři o webdesignu, WebExpu, Google Developer Day
-   byl jsem [na svojí první dřevárně](http://lumenn.blog.cz/1006/divci-valka-zazitky-fotky) (a zatím poslední) a přežil jsem ji
-   odstěhoval jsem se z kolejí a poprvé jsem bydlel na privátě, nejdříve dočasně a pak natrvalo… natrvalo jsem opustil Královo Pole a vůbec tu svou osudovou stranu Brna, vzal jsem si k sobě už definitivně v podstatě veškerý svůj majetek a na chvíli jsem asi ukončil svůj kočovný život, poznal jsem [skvělé nové živé a bláznivé spolubydlící](http://twitter.com/honzajavorek/bytc7) a přestal jsem po roce zase žít sám
-   vrátil jsem se po dvou letech na [tábor](http://www.taborprekvapeni.net/) a koupil jsem si [mačetu](http://www.profi-technika.cz/fiskars-maceta-126000-4929)
-   přežil jsem konzumaci [kuřecího vindaloo v brněnském Taj](http://www.tajbrno.cz/)
-   poznal jsem hromadu malých, středních i větších českých a moravských pivovarů, naučil jsem se vychutnávat si speciální odrůdy piva místo supermarketově všudypřítomných europiv
-   byl jsem v noci na střeše a poslouchal jsem brnkání na kytaru
-   dělal jsem po letech zase nějaké vánoční cukroví (i když se nepeklo a bylo v něm dost rumu)
-   chodil jsem po keři (i když to bylo vlastně spíš už dneska o půl jedné ráno)

## Co chci udělat v roce 2011

-   nekoupím si šalinkartu a budu jezdit po Brně na kole (a když bude venku nečas, nahodím [řetězy](http://www.dutchbikeco.com/_blog/Dutch_Bike_Co_Weblog/post/Seattle_Snowpocalypse/))
-   uběhnu aspoň jeden půlmaratón a vůbec budu běhat víc
-   přiberu :D
-   naučím se aspoň trochu lyžovat
-   vyrovnám si rozpočet
-   ukončím své studium na VUT FIT (zdravím čtenáře z děkanátu!) bez toho, že by mě vyhodili (opakuji 2 předměty, mj. ten TIN) a přejdu na [MU FI](http://www.fi.muni.cz/) a odstuduju tam úspěšně dva semestry :)
-   chci vidět spoustu koncertů Pink Floyd a mezi nimi i [Rogera Waterse s jeho The Wall](http://www.o2arena.cz/O2arena/eventDetail.aspx?docid=19081863)
-   začnu konečně teda plánovat cestu do Argentiny a pak do Austrálie
-   udělám v létě zase nějakou expedici do divokých krajů… rýsuje se Island nebo Černá Hora
-   obnovím svou španělštinu
-   udělám si pořádek v osobních webových projektech, pravděpodobně zruším [Hlad](http://hlad.javorek.net/) a tak…
-   rád bych si jednou předplatil [.net](http://www.netmag.co.uk/) magazín
-   uspořádám si fotky a začnu je jedno album po druhém konečně dávat [na internet](http://picasaweb.google.com/jan.javorek)
-   chci si koupit a přečíst [1001 tipů a triků pro PHP](http://php.vrana.cz/kniha-1001-tipu-a-triku-pro-php.php)