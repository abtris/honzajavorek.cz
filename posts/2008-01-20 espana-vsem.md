Title: Espaňa všem
Date: 2008-01-20 07:38:00
Tags: net, projekty, španělsko

Jedním z mých prvních internetových projektů byla Espaňa, stránky o Španělsku.

![obrázek](images/25.jpg){: .right }Stránky byly tvořeny přibližně rok (podzim 2003 – podzim 2004). Učil jsem se španělsky a tak mě pochopitelně začaly zajímat veškeré španělské reálie. Časem jsem zjistil, že mě fascinuje nejen španělský jazyk, ale i kultura a vůbec celá země. Začal jsem se o Španělsko zajímat více a jelikož jsem díky tomu nashromáždil mnohé informace a znalosti, jež by se mohly hodit i jiným, rozhodl jsem se vytvořit ony stránky.

Byl to první web, na němž jsem se učil CSS a prošel velkým vývojem. Spolu s mou homepage však začal časem chátrat. Neobnovován a zapomenut, zůstal webík o Španělsku na archaické adrese [http://littlemaple.jinak.cz/esp/](http://littlemaple.jinak.cz/esp/).

Co s ním? Přemýšlel jsem nad mnoha variantami, jaký osud by Espaňu mohl potkat. Od revitalizace a redesignu po úplné zrušení. Nakonec jsem se rozhodl, že co jde ještě z webu použít, sesypu do [této stránky](http://cs.wikipedia.org/wiki/Španělsko) a nadobro jej zruším. Informace budou k dohledání ostatním lidem, práce nepřijde zcela vniveč a já budu mít čisté svědomí, společně s časem na [lepší projekty](http://hlad.javorek.net).

Potom i zruším vše, co mám na [Jinaku](http://littlemaple.jinak.cz) zakonzervováno, protože je to tam stejně jen kvůli stránkám o Španělsku :) .