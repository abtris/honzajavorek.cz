Title: Keepin' in touch
Date: 2008-04-05 06:26:00
Tags: erasmus, škola, vut fit

Tak co Finsko? No jo, Finsko… ;) . Nadšení trochu *usedlo* a věc se plazí mezi ostatními úkoly s nálepkou „dyť je to za rok“. Ale tak úplně se zase neflákám… Po bráchou zprostředkovaném setkání s [Vladkim](http://www.linkedin.com/in/vladki), který strávil pár let ve Finsku, jsem nezapomněl ani na maily do OAMK. Cílovou destinací [mého e-mailu do Finska](http://blog.javorek.net/2008/02/27/prvni-krucky-do-oulu/) byla **Katja**, koordinátorka. No odpověděla, že nejsem v jejím rajónu a že mě **předává Mattimu** :D . Takže si zase žádné ženské neužiju :-| .

Po mém mailu…

> In addition, my name is Jan. It's something like English John, Spanish Juan, French Jean… However, you can call me Honza (like German Hans). Honza means Jan in a  familiar way in Czech and it's more usual for me (simply, nobody calls me Jan).

… mě Matti svorně pozdravil *Thank you Honza for contacting me!* a jal se odpovídat na vše, co mě zajímalo ;) .

Doporučil mi [studijní program DIME](http://www.oamk.fi/tekniikka/english/studies/non-degree_studies/dime/) zaměřený na webové technologie a multimédia. Připomenul, že si **mám hlídat říjen-listopad**, kdy se je třeba do těchto předmětů registrovat.

Psal jsem, že bakalářku jsem chtěl dělat „po e-mailech“ s vedoucím v ČR a pak ji jen **po příjezdu zpět obhájit**. Napsal jsem také, že mi to zde rozmluvili a že mi řekli, ať si nechám přidělit téma a „dozorce“ ve Finsku a s tématem ať se podřídím. Vlastně jsem se jen ptal, jestli si mohu **alespoň vybrat oblast**, z níž bude (abych nedělal nějaké hardwarové šílenosti :D ). No Matti mi vlastně odepsal, že to mám **udělat podle původního plánu :D** .

> About your B.Sc. thesis subject, you preferably negotiate it with your tutor professor at home university. You may perform research work and writing in Oulu, but exactly according to your home university format and regulations. Unfortunately resources supervising int'l students thesis works are very limited with us. It's better to report about your progress directly to your own professor.

No a to je celkem vše. Takže jak dál? Do podzimu asi nic, vážně **není moc co dělat**. Můžu si sehnat foťák, mapu Finska, od Vladkiho si sehnat **polární bundu**, popřípadě si vypůjčit rarity jako česko-finský slovník a těšit se ;) . No a neopakovat žádné předměty, svorně se učit, pilně vydělávat a šetřit, neprošvihnout podzimní termíny… Vymyslet si bakalářku.

Vaše úloha? Kromě tradičních laponských krojů mě teď asi potěší v podobě dárků cokoliv souvisejícího se zimou, Finskem, finštinou… ;) Můžete mě **naučit běžkovat** :P . A, Cíne, **hrát na kytaru**. To sice s Finskem nesouvisí, ale když už jsem u toho… :D A propos… Nechcete mi **vymyslet téma bakalářky**? :D