Title: Radium, atomové číslo 88
Date: 2008-03-19 12:30:00
Tags: net, rádio, ušima

Radium, chemická značka **Ra**, lat. *Radium* je 6. z řady kovů
alkalických zemin, silně radioaktivní prvek, vznikající v rozpadové
řadě uranu a thoria. **Česko ozařuje velká řada malých rádií.**
Naprostá většina z nich však působí pouze regionálně (např. izotop
Vysočina, izotop Blaník nebo Helax).

## Radium po internetu

Na internetu lze splašit radium zcela běžně. Stačí vám počítač,
repráčky a můžete hned ozařovat okolí :) . Spoustu rádií najdete na
[http://www.poslouchej.net/](http://www.poslouchej.net/), nebo
[http://www.play.cz/](http://www.play.cz/). Druhé odkazované nemám
vůbec v lásce, přestože je to velký a docela zažraný distributor
rádia a na většině stránek lokálních rádií lze najít streaming
právě z Play.cz. Poslouchej.net v ničem ale nevyhrává, bere od nich
streamy taky… Jenže! Jenže oni **jsou prasátka :/** . Musíte mít
Windows Media Player (který nenávidím a nemám jej, ač vlastním
Windows) a musíte mít po celou dobu otevřené okno prohlížeče, kde
to hraje. Kdyby to aspoň bylo v nějakém normálním formátu a ne WMP
:( . Fuj.

Nevím, co jim brání to streamovat v MP3 nebo OGG a střelit tam
flashový přehrávač. Řekl bych, že nic, protože
**některá rádia streamují v běžných formátech** a jen odkazem na
stream. Ať se třeba inspirují Last.fm a udělají to podobně. Sice je
stále **dost prudící** mít otevřený prohlížeč na ozařování rádiem,
ale pořád je to lepší než WMP. Naštěstí lze samozřejmě všechno
nějak zlomit a přizpůsobit svým potřebám…

V okýnku s rádiem klikněte někam pravým a vyberte `zdrojový kód`.
V něm najděte něco jako

    ::html
    <OBJECT ID="MediaPlayer" WIDTH=468 HEIGHT=64 CLASSID="CLSID:6BF52A52-394A-11d3-B153-00C04F79FAA6">
              <PARAM NAME="URL" VALUE="http://www.play.cz/radio/krokodyl128.asx">
              <PARAM NAME="Autostart" VALUE="True">
              <PARAM NAME="UiMode" VALUE="Mini">

              <PARAM NAME="EnableContextMenu" VALUE="False">
            <EMBED TYPE="application/x-mplayer2" SRC="http://www.play.cz/radio/krokodyl128.asx" NAME="MediaPlayer" WIDTH="468" HEIGHT="45" ENABLECONTEXTMENU="False">
                </EMBED>
    </OBJECT>

Najděte si adresu (např.
`http://www.play.cz/radio/krokodyl128.asx`) a ve Winampu si ji
přehrajte (`Ctrl+L` a vložit :) ).

Mimochodem… Pokud narazíte na dobrý stream, bude mít
**něco jako ID3 tagy** a ve Winampu uvidíte, co hraje za písničku
nebo co bude po ní. Samozřejmě je toto pro většinu streamů sci-fi.

## Škodlivá záření

Nemám rád současnou *r'n'b hip hop rap* hudbu a proto mainstreamová
rádia, třeba Evropu 2, neposlouchám. Jinak Evropa je vůbec
pozoruhodné rádio – nevím jak teď, ale dříve si vystačila
s 6 songy, které točila celý den dokola.

Dalším problémem je reklama. Ne že bych chtěl rádiím vzít jediný
způsob obživy, ale pokud mám u rádia pracovat nebo se učit, reklamy
tam prostě nemohou být. Jde o to, že některá rádia se dostávají do
stádia, kdy mezi reklamami pustí 3 písničky :D . Iritují a
strašlivě, ale hrozně moc vyrušují. Musím rádio vždy zcela ztišit
nebo vypnout :/ . Chtělo by to vymyslet nějaký jiný zdroj příjmů :(
. No, i tak jsou některá rádia docela poslouchatelná a někdy si je
pustím :) .

Co vadí u rádií vám?

## Nakonec pár izotopů

Ano, i dnes přináším seznam **svých** trumfů :) . Do závorky
přikládám, kdo mi rádio doporučil.

-   [Krokodýl](http://www.krokodyl.cz/) je Brněnské rádio. Hraje
    **90. léta** a jejich okolí (před i po). Protože 90. léta miluji,
    je to pro mne v poslední době jednička :P .
-   V Praze můžete naladit
    [Oldies rádio Olympic](http://www.oldiesradio.cz/), pokud chcete
    slyšet **60., 70., 80. léta**. Včetně Pink Floyd ;) . [ Maple ]
-   Francouzské rádio [Frequence3](http://www.frequence3.fr/) má tu
    výhodu, že **není ani česky, ani anglicky**, takže neruší mluveným
    slovem :D . Nevýhodu má v tom, že se časem zkazilo a hraje ten
    dnešní podivný mainstream. Stream má tagy. [ markoph ]
-   Je-li libo dance, trance a jiné odrůdy **taneční muziky**,
    pusťte si [Dance radio](http://www.danceradio.cz/). Stream má tagy.
-   Málokdo ví, že může **streamovat audio**
    [televize Óčko](http://ocko.idnes.cz/).
-   Polská [Radiosfera](http://www.radiosfera.pl/) má tři kanály,
    *mix*, *club* a *old*. Nevím co je mix, ale ty ostatní zřejmě
    rozeznáte i podle názvu :) . Dříve jsem na Radiosfeře poslouchal
    *kanał house*. Dnes je sloučen do *clubu*. Stream má tagy.
-   Zkuste i **alternativní rádia** jako je
    [SomaFM](http://somafm.com/) [ maple ] bez reklam a s 13 žánrovými
    kanály nebo [DI](http://www.di.fm/), naprostou klasiku v rádiové
    elektronické hudbě.

Přeji hezkou zábavu a vysoké ozáření :P .