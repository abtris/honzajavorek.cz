Title: Sociálně psychologický kontrakt při výběru práce
Date: 2011-12-19 21:00:00
Tags: názory, práce, projekty, škola

Učím se na zkoušku a narazil jsem při tom na zajímavý postřeh. Nemám kam jinam bych si jej poznačil než do svého deníčku. Ostatně [rubriku vycházející z postřehů v literatuře na jiném blogu](http://www.herout.net/blog/category/cteni/) mám celkem rád – vždycky mě tak nějak zajímavě motivuje přemýšlet :) Tak to zkusím i já tady.

> Lidé, někdy podvědomě, uzavírají sociálně psychologický kontrakt, který má dva aspekty:
>
> 1.  Ekonomický (peníze, vedlejší výhody jako rekreace, pracovní podmínky, pracovní doba, postavení, kariérní růst)
> 2.  Sociální (dobrý kolektiv, jistota zaměstnání, pořádek a práce bez stresu, prestiž firmy, zajímavá práce a někdy odborný růst)
>
> Při nástupu do zaměstnání je dobré vědomě uzavírat smlouvu s vědomím, jak dalece pokrývá všechny aspekty mojí virtuální psychologické smlouvy.

Údajně citace z Newstrom J. W. & Davis K., Organizational behavior at Work, 10th ed., McGraw-Hill, 1997.

Když se nad tím zamýšlím, hodí se uvědomovat si existenci takového kontraktu nejen při výběru zaměstnání, ale třeba i při výkonu zaměstnání. Proč pracuji tam, kde pracuji? Jakou mám ve své současné práci motivaci? Jak má práce pokrývá všechny zmíněné aspekty a které z nich jsou pro mě důležité? Taky je asi dobré na zmíněné aspekty myslet, pokud bych chtěl někoho zaměstnat.