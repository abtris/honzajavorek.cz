Title: Jak bych dopad
Date: 2009-07-16 14:45:00
Tags: škola

Všechno zlé je k něčemu dobré. Platí to i v případě bakalářky přes
léto. Proč?

No, ono je to tak. Pokud odstátnicujete na začátku léta, VUT vám
potřese rukou, napíše vám před jméno titul Bc. a
**vyhodí vás ze školy**. To se projeví nejen tím, že musíte oběhat
knihovny apod. a mít na výstupním listě potvrzeno, že škole nic
nedlužíte, ale také tím, že nemáte funkční kartu,
**nekoupíte si oběd v menze** za studentskou cenu,
**nedostanete stipendium za ubytování**, … Pravděpodobně celé léto.
No a až když vás zapíšou na magisterské studium, stáváte se opět
studentem. Můžete být rádi, že vás na prázdniny nevyhodili z kolejí
:) .

Pokud jste ale pitomci jako já a děláte bakalářku přes léto, budete
ji tvořit za třicetistupňových veder a monzunových letních bouřek,
ale… Ale! Odevzdáte ji do 31. 7., odstátnicujete na konci srpna a
zapíšou vás do nového ročníku (tuším) někdy v září. A to je,
alespoň z tohoto pohledu, výhodnější.

**AKTUALIZACE:** Hm, tak to tak asi nakonec není. Viz komentáře.