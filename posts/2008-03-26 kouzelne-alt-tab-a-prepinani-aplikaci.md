Title: Kouzelné ALT TAB a přepínání aplikací
Date: 2008-03-26 10:43:00
Tags: software

Také byste hledali cvokaře, kdyby vám někdo vyloupl klávesy pro
**přepínání aplikací klávesnicí**? :) Sepsal jsem si pár postřehů
k zázračnému **ALT TAB**. Je to věc, kterou pokročilý uživatel
udělá na počítači asi nejčastěji za běžný den a přitom si jí téměř
nevšímá…

-   `alt+shift+tab` přepíná v **opačném směru** (ono to s tím
    `shift+tab` funguje většinou všude jako vyvolání opačného pohybu k
    `tab`) → toto mi nejede v Compizu na Linuxu, pro mne velké minus
-   `ctrl+tab` dost často přepíná **mezi podokny**

V akcelerovaných prostředích (compiz pod Linuxem),
v [doplňcích pro Windows XP](http://www.ntwind.com/software/taskswitchxp/screenshots.html)
a dost možná v Aeru Windows Vista (nevím) se vám místo ikonek
programů zobrazují **náhledy celých aplikací**. To považuji za
velmi nevhodné, nešťastné a deorientující – možná zvyk, ale spíš
ne. Ruší mne to a nerozeznávám aplikace od sebe. Proč se všude
používají piktogramy a silniční značky místo složitých obrázků a
fotek? Jistě, také kvůli mezinárodnosti, ale myslím že i proto, že
se v nich člověk lépe orientuje a lépe si je pamatuje, lépe je
rozliší v rychlosti.