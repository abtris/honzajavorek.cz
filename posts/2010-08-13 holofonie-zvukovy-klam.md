Title: Holofonie: zvukový klam
Date: 2010-08-13 08:38:00
Tags: ušima

Dnes už je to tři roky, co existuje tento blog. Jako dáreček jsem
si po dlouhé době nudných, naštvaných nebo technických článků
připravil něco, co by se vám mohlo i líbit ;) . Vemte si prosím
**sluchátka** a pusťte si následující video. Ale sluchátky myslím
opravdová **SLUCHÁTKA**, jasné? Žádné repro, prostě sluchátka. Je
to fakt důležité a spočívá v tom celý trik. Taky bude super,
**pokud ZAVŘETE OČI**, má to lepší efekt.

<iframe width="560" height="315" src="https://www.youtube.com/embed/pgeFdOayeaw" frameborder="0" allowfullscreen></iframe>

O co se jedná? Jakto, že je zvuk tak živý a prostorový? Jedná se
o zvuk nahraný speciálními technikami, které toho umí docílit –
například se nahrává na modelu lidské hlavy. Jmenuje se to
holofonie nebo taky
*[binaural recording](http://en.wikipedia.org/wiki/Binaural_recording)*.
Virtuální návštěva holiče je asi nejlepší volně dostupná ukázka,
ale podobných zvuků existuje na internetu hodně. Sesbíral jsem
kdysi pár odkazů, kde se daly najít další kousky a tady se s vámi
o ně podělím. Někdy je to opravdu zajímavý poslech :)

-   [sbírka různých podobných zvuků](http://onemansblog.com/2007/05/13/get-your-virtual-haircut-and-other-auditory-illusions/)
-   [VirtualBarber](http://www.virtualbarber.org/) (web zabývající
    se holofonií)
-   [Top 10 binaural recordings](http://jaxov.com/2009/09/top-10-binaural-recordings-auditory-illusions/)
-   [Top 10 sound illusions](http://listverse.com/2008/02/29/top-10-incredible-sound-illusions/)