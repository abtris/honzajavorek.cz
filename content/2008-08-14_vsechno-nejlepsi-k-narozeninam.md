Title: Všechno nejlepší k narozeninám
Date: 2008-08-14 02:02:00
Tags: píšu si

Včera měl můj blogísek rok. Za tu dobu na něm vyšlo přes 140 příspěvků a vy jste jej nepřestali číst :) . Jako narozeninový dárek jsem Lístkům připravil nový vzhled a spousty jiných překvapení…

## Co jsem udělal

-   upgradoval jsem kompletně WordPress na novou verzi
-   změnil jsem URL, čísla dnů a let mi v nich přišla zbytečná (stará URL se přesměrovávají)
-   gravatary… jsou v nativní podpoře nejnovějšího WP (Maple, pokud ti nepojede teď, není asi chyba na mé straně…)
-   štítky místo rubrik; přemýšlel jsem nad tím dlouho, ale takto mi to vyhovuje více, mám větší volnost v tom, jak článek zařadím (dodatečně jsem všechny napsané články zařadil :D )
-   přidal jsem do pravého panelu nejnovější komentáře
-   archiv jsem udělal na samostatné stránce
-   RSS je přístupněji hned v hlavičce webu
-   komentáře nyní umožňují náhled
-   obrázky by se (asi) měly otvírat v lightboxu… ale žádné takové tu teď nemám :D mám: [http://honzajavorek.cz/blog/kam-beham](|filename|2008-02-20_kam-beham.md)
-   funguje zvýrazňování syntaxe v úsecích kódu (pouze u nových článků)
-   změnil jsem kompletně design

## Co jsem udělat nestihl

Dodělám jindy, budete to muset přežít. I ten blog je jen zábava a stačí, že výše uvedené mi zabralo prakticky celý jeden den.

-   stránky Autor a O webu
-   styly pro tisk
-   prohlédnout si web bez stylů a opravit chyby, sémantiku apod.
-   přidat více ikonek na místa, kde se hodí
-   otestovat web v jakémkoliv jiném prohlížeči než Mozilla Firefox 3 (pozn.: až si tohle budu potom někdy číst, nesmím zapomenout nastavit třídě .entry min-height pro IE6)
-   dát někam přehledně všechny odkazy na RSS (blog, komentáře blogu, komentáře článku)
-   otestovat lightbox ([http://honzajavorek.cz/blog/kam-beham](|filename|2008-02-20_kam-beham.md))
-   uklidit v CSS, pokusit se to udělat jako extenzi stylu pro [www.javorek.net](http://www.javorek.net), předělat ten příšerný mišmaš mého CSS a tříd WP, no prostě… předělat to, ať se to dá použít i za měsíc, až nebudu vědět co je co :)

## Čím si nejsem jistý

-   vzhledem některých věcí (např. metadata článků vpravo nahoře apod.), věřím že časem je budu měnit a vylepšovat za pochodu
-   celkově designem, koukal jsem na něj už příliš dlouho na to, abych teď věděl, jestli je dobrý nebo ne

## Co byste mohli?

Mohli byste… ;)

1.  okomentovat nový design, říct mi že starý byl lepší, že tento nemá budoucnost a že se mám jít pověsit
2.  zkusit najít chyby a nedodělky, upozornit na ně
3.  okomentovat technické změny na blogu (třeba náhled apod., líbí/nelíbí)
4.  říct mi, které články se vám za ten rok líbily nejvíce :)

Blog je to sice můj, ale čtete ho vy. Pokud to budete dělat i nadále a budou se vám ty moje žvásty líbit, hodit nebo vás vyprovokují k reakci, bude to tak dobře a už se na to těším!