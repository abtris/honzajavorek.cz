Title: Mobilně
Date: 2008-04-09 08:52:00
Lang: cs
Tags: jabber, mobil, software

Jede-li vám v mobilu **Java**, můžete si jej zaplnit hrami a každou volnou chvilku na zastávce MHD strávit vyvražďováním příšerek. Nebo si můžete mobil zaplnit docela **užitečnými aplikacemi** ;) . Já zkusím dneska trochu proletět seznam těch, jež používám. Máte-li nějakou svou jinou oblíbenou, bez váhání ji přihoďte v komentářích.

## Bombus

Éra aplikací v mém mobilu začala Mařenkou. To byl (nebo ještě je?) klient na jabber, jenž vznikl jako součást diplomky mé švagrové :) . Časem jsem se ale rozhodl pro nějaké odladěné řešení…

[Jabber]({filename}2007-09-23_jabber.md) na mobilu se hodí. Že bych nevydržel odloučení a musel si povídat se svým milým na každém rohu? Ne, ne :) . Jabber je praktický jinak – někdy vyřeší věci mnohem levněji a rychleji, než několik SMS.

No na [české wiki](http://www.jabber.cz/wiki/Kategorie:Mobilní_klienti) o jabberu jsem našel Bombus. [Bombus](http://www.jabber.cz/wiki/Bombus) je opravdu skvělý – umí všechny základní funkce jabber klienta, včetně registrací, přidávání uživatelů apod. Vyvíjí ho někde v Rusku.

**Malý tip:** Pokud máte v kontaktech přes 200 lidí, doporučuji si zřídit **alternativní jabber účet** na mobil, jinak zaplatíte miliony jen za datový přenos pro zjišťování statusů.

## GMail

Jako spokojený uživatel GMailu jsem hledal, jak jej dostat do mobilu. Řešení s POPy a IMAPy mě nikdy moc nezaujaly, v oblasti e-mailu jsem zastáncem čitě webového přístupu. No lidičky v Google to vyřešili skvěle – napsali [Java aplikaci](http://www.google.com/mobile/mail/index.html), která simuluje GUI GMailu v mobilu a na internet se připojuje jen, když potřebuje data (e-maily).

## Google Maps

Pokud jste opravdu v nouzi, potřebujete **mapu**. [Tato aplikace](http://www.google.com/mobile/gmm/index.html) vám do mobilu přináší kompletní Google maps. Ale jak říkám – opravdu jen v nouzi :D . Datový přenos není zrovna zanedbatelný…

## OperaMini

[OperaMini](http://www.operamini.com/) je klasika. Co o ní napsat? Nic. Prostě si ji **stáhněte a používejte** :) . Lepší prohlížeč pro mobily neexistuje.

## ReaderManiac

Chcete si [číst eBooky](http://www.martinjanda.com/it-obecne/ebooky-a-jak-na-ne/) v mobilu? [ReadManiac](http://www.deep-shadows.com/hax/ReadManiac/index.htm) je řešením pro vás! Nezvládne sice PDF, ale krásně v něm přečtete **textovou knihu** na stovky stran nebo nějaká teoretická skripta. Jeho instalace je trochu složitější, ale je hezky popsaná.

**Tip místo několika dní hledání na internetu:** S konverzí dokumentů PDF do textu vám pomůže nejlépe asi tento [online konvertor](http://media-convert.com/). Vyzkoušel jsem hromadu programů, všelijakých konvertorů, s GUI, na příkazovou řádku, online, offline… Ani například AdobeReader mi nepomohl. **Jediný tento nějak funguje.** To ovšem neznamená, že vás zachrání od špatně udělaného PDF. To nezkonvertujete dobře nikdy (snad jen pomocí [OCR](http://cs.wikipedia.org/wiki/OCR)).
