Title: Linux
Date: 2012-10-01 15:03:36

Třetí článek za tři dny, ale tohle jsem si prostě musel zaznamenat. Martin Malý aka Arthur Dent [píše](http://www.misantrop.info/galaxy-tab-2-7-0-a-androidi-tablety-vubec/):

> Jsem rád, že je linux hrozně svobodný OS, který nikoho k ničemu nesvazuje, a že si ho můžete udělat podle svých představ, ale to je mi na pendrek. Já
> chci OS používat, a ne “si ho dělat podle svých představ”. Během několika let sporadického používání Linuxů na desktopu jsem zjistil, že v zásadě
> pracuju s něčím, co:
>
> - vypadá jako Windows, ale jen na 90%
> - chová se jako Windows, ale ne naprosto
> - má aplikace jako Windows, ale nejsou to ony
> - funguje podle představ mnoha lidí najednou
>
> Takže například na úkol, pro který je ve Win jedna aplikace, můžu mít v Lin asi pět různých, ale ty buď mají většinu funkcí, ovšem ne tu, co potřebuju
> zrovna já. Jiné zas mají tu danou funkci, ale chybí jim ten základ. Pak jsou aplikace, co mají všechno, ale nedají se ovládat, a pak jsou aplikace,
> které navrhl dyslektik, a které mají možná to, co potřebuju, ale já to nikdy nezjistím, protože odmítám podstoupit pocity, obvykle spojované s
> lobotomií, pokaždé, když k tomu bazmeku sednu. (Příklad? GIMP!)

A já jen dodám: Přesně tak! Jako by mi mluvil z duše :) Zrovna o víkendu jsem GIMP používal, takže vím, o čem mluvím.

Linux používám a používat budu, protože [je to pro mne jediná rozumná volba](|filename|2012-07-06_jaky-si-mam-vybrat-linux.md). Jsem pragmatik. Vyvíjet na Windows aplikace pro UNIXové servery je... hloupost. A Mac by znamenal otočit naruby vše co o používání počítače vím, o což (nyní) nestojím. Ze všech špatných možností je Linux teď pro mě ta nejschůdnější. Ale ty pocity, které Martin popisuje, ty moc dobře znám :)
