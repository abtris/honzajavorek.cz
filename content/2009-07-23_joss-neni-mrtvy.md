Title: Joss není mrtvý
Date: 2009-07-23 07:38:00
Lang: cs
Tags: joss, php, projekty

Můj framework/redakční systém (to druhé je ale asi fakt přespříliš honosné označení) pro tvorbu malých stránek, [Joss](http://code.google.com/p/joss-cms/), si po nějaké době nachází své fanoušky :) . Zatímco já postupně přecházím na [Nette](http://nettephp.com/) i s jednoduchými weby, existují lidé, kteří Joss ocenili a používají jej. Což mi dělá samozřejmě radost!

Pochvaly a nadšení přišlo ze strany [Michala Mižu Janíka](http://www.michaljanik.cz/), který o Jossu dokonce, jak jsem si teď všiml, napsal tři články a dokonce i plugin:

-   [Joss, jednoduchý redakční systém pro microsite](http://www.michaljanik.cz/joss)
-   [Joss, 4 SEO triky pro úspěšnou microsite](http://www.michaljanik.cz/joss-seo)
-   [Modul Google Analytics pro Joss](http://www.michaljanik.cz/joss-google-analytics)

Já osobně už příliš tento malý framework nepotřebuju, takže v jeho vývoji nepokračuji. Na jeho úvodní stranu jsem vyvěsil informaci, že vývoj nejde dál, ale že současná verze funguje dobře. A to platí. Pokud byste chtěli ve vývoji pokračovat nebo byste chtěli s něčím na Jossu pomoci (vlastní plugin?), napište mi a jestli budu mít čas, rád vám pomůžu.
