Title: Tip na filtry v Gmailu
Date: 2009-11-16 22:01:00
Lang: cs
Tags: gmail, management, net, software

Takový krátký tip. Pokud jste někdy zkoušeli **filtrovat** e-maily na nějaké obyčejné slovo (které může být specifické, třeba název projektu) a zároveň používáte **Google Talk** s ukládáním historie do Gmailu jako „chats“, možná jste narazili na problém, že tímto filtrem projdou právě i ony chaty. To neznamená bohužel jen to, že se jim přidá štítek a neskončí ve spamu, ale také to, že vám **oštítkované budou zůstávat jako přečtené konverzace v inboxu**.

## Řešení

Zkoušel jsem udělat sofistikovaný dotaz do vyhledávání, kde jsem využil operátoru is:chat a operátoru – pro negaci. Bohužel u výsledků vyhledávání byla možnost „Filter messages like these“ zašedlá. Zkusil jsem to tedy jinak – **v nastavení filtru dát do „Doesn't have“ právě to „is:chat“**. Gmail sice vyhodí nějaké upozornění, že tato možnost se neaplikuje na příchozí maily, ale to nevadí, protože na ty chaty to funguje :) . Hotovo.
