Title: Bárka
Date: 2007-10-19 23:15:00
Lang: cs
Tags: rýmovaně
Style: poetry

Z paprsků dnešního světla,<br>
ten poslední oblohu tne,<br>
budoucnost zdá se být světlá,<br>
nový vítr však plachtu pne.

Těžký je vzduch a čímsi plný,<br>
když ani kapitán nemá plán,<br>
a jako šíp razí loď vlny,<br>
bez kompasu, kormidel, lan.

Na obzoru, mezi mlžnými pásy,<br>
ten muž ale zahlédl cíl,<br>
zřel ztělesnění vší možné krásy,<br>
a představil si, jak by žil.

Snad oko mu sprostě nelže,<br>
že útes je k přistání vlídný,<br>
někdy však i plachta selže,<br>
někdy je konec cesty bídný.

Snad bude na světě krásně,<br>
ač jako divoký supící tur,<br>
jeho loď vzpíná se drsně,<br>
točí se este, oeste, norte, sur…
