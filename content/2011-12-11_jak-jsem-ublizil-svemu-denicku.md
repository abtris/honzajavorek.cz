Title: Jak jsem ublížil svému deníčku
Date: 2011-12-11 21:00:00
Lang: cs
Tags: píšu si

Několik měsíců se na [blog.javorek.net](http://blog.javorek.net) nic nevyskytovalo, protože jsem si omylem smazal databázi a nesehnal zálohu blogu.

![obrázek]({static}/images/151.jpg)

Na svůj (mimochodem výborný) [hosting](http://www.profitux.cz) jsem nahrával testovací aplikaci pro vývoj [ConcertIn](http://www.concertin.com/)u a omylem jsem smazal data z databáze, která náležela mému blogu.

Zálohu nemám a u hostera jsem ji neměl zaplacenou, ačkoliv stojí pár korun měsíčně navíc. U poskytovatele měli nějakou zálohu, ale shodou nešťastných náhod až z doby, kdy jsem spustil tento nový blog – takže asi tak stejnou zálohu, jako jsem měl doma na laptopu.

[Nedalo se nic dělat.](http://nooooooooooooooo.com/) Některé články to schytaly a zmizely v propadlišti digitálních dějin, některé jsme s kamarády povytahovali z Google Cache. Střípky jsem uschoval a subdoménu odstavil. Nebyl čas ani chuť to řešit.

Vrátil jsem se k tomu až dnes. Je to taková malá vánoční radost. Poskládal jsem ze záloh články, přepsal je zpět do [Texy!](http://texy.info) syntaxe, spravil komentáře, doladil nějaké chyby… Nejvíce práce dal samozřejmě strašně dlouhý [článek o FITu]({filename}2011-05-09_byl-jsem-fit.md), ale naštěstí mi to usnadnila nějaká starší verze z dob, kdy byl ještě rozepsaný.

A to je celé. Teď už si zase můžu na blogu stěžovat na celý svět a nebudu to muset říkat jenom klukům v sauně ;)
