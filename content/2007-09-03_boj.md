Title: Boj
Date: 2007-09-03 18:55:00
Lang: cs
Tags: rýmovaně
Style: poetry

Záblesk.<br>
Zoufalé světlo křičí do noci,<br>
ale nikdo, nikdo mu nejde pomoci…

Bez šance.<br>
Proud tichých temných krás,<br>
neprořízne jediný cizí hlas.

Nicota.<br>
Nejhlubší černota bezedných vod,<br>
polyká každičký života plod.

Konec.<br>
Tvář dnešní temnoty už nehyzdí piha,<br>
a už není co litovat, ale v srdci je tíha…

Deus.<br>
Davy paprsků. Teror padá,<br>
noc prchá s pohledem hada.

Krása.<br>
Slunce halí září kraj a na trůn sedá,<br>
vzpomínka na hrdinu je pod ním však bledá.
