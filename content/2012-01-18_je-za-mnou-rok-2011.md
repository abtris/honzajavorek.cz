Title: Je za mnou rok 2011
Date: 2012-01-18 04:00:00
Lang: cs
Tags: běh, ego, management, názory, práce, projekty, sport, škola, zážitky

## Co se mi povedlo v roce 2011

-   tu prima holku, co jsem si vloni našel, pořád mám :)
-   vyrovnal jsem si rozpočet po divokém roce 2010
-   jel jsem na svůj poslední [tábor](http://www.taborprekvapeni.net/) v životě
-   pořídil jsem si opět [nový Android](http://www.mobilmania.cz/clanky/lg-optimus-one-postrach-levnych-androidu-test/sc-3-a-1315240/default.aspx), s prodejem starého mě nakonec přišel na 1000 Kč
-   nezdolal jsem Kohoutovický kopec a koupil jsem si asi po roce ježdění na kole šalinkartu
-   udělal jsem [TIN](http://www.fit.vutbr.cz/study/courses/TIN/)
-   přestoupil jsem z FITu na [FI](http://www.fi.muni.cz/)
-   napsal jsem [článek o FITu]({filename}2011-05-09_byl-jsem-fit.md)
-   likvidoval jsem tento blog jak jen to šlo
-   byl jsem díky té prima holce z prvního bodu na [Plíhalovi](http://karelplihal.cz/), koupil jsem si na koncertě [jeho knížku](http://www.kosmas.cz/knihy/132297/jako-cool-v-plote/) a nechal si ji podepsat
-   byl jsem na [5BV](http://5bv.cz/) a přežil jsem to
-   zkonsolidoval jsem svou práci, nechal jsem si jen dvě záležitosti, zmigroval jsem většinu své práce na Python a začal jsem organizovat [brněnské PyVo](http://srazy.info/brnenske-pyvo/)
-   bydlel jsem rok na bytě se sedmi dalšími lidmi a dá se říct, že jsem úplně nezešílel
-   přežil jsem druhou konzumaci [kuřecího vindaloo v brněnském Taj](http://www.tajbrno.cz/)
-   naučil jsem se díky letošní letní cykloexpedici po vinařích trochu lépe rozpoznávat víno a pít jej
-   byl jsem na FIT plese
-   naučil jsem se lyžovat, strávil jsem víkend v Jizerkách a týden v Jeseníkách a byla to jedna z nejlepších akcí s kamarády co si pamatuju
-   učil jsem se španělsky v [jazykovce](http://www.jc-correct.com/), koukl jsem na tři španělské filmy, napsal jsem konečně dopis do Argentiny
-   viděl jsem v Praze Rogera Waterse a jeho The Wall
-   byl jsem na Euro Hockey Tour
-   užil jsem si Majáles a [Rock for Churchill](http://rfch.cz/), kam jsme jeli přes [Jízdomat](http://www.jizdomat.cz) nakonec jen ve dvou, ale stejně to byla dost dobrá sranda
-   ochutnal jsem dokřupava připravený chřest
-   cikán na Kolišti mě okradl o peněženku a o klíče
-   viděl jsem [Radovana](http://www.csfd.cz/film/291641-mgr-radovan-kaluza/) v brněnském kinu Art
-   sletěl jsem z kola se spolujezdcem za vysoké rychlosti, ale přežil jsem to a posádka taky
-   splatil jsem svůj nový počítač
-   v srpnu jsem dělal osm prací najednou a nezbláznil jsem se, i když jsem k tomu měl hodně blízko
-   naučil jsem se hrát [Agricolu](http://www.deskovecky.cz/deskove-hry/77-agricola-8595558300099.html)
-   viděl jsem v [letním kině](http://nadobraku.cz/#2011-08-24) úžasný tříhodinový [indický film](http://www.csfd.cz/film/107196-statecne-srdce-ziska-nevestu/), v němž bylo úplně všechno co si lze představit, a náramně jsem se bavil
-   byl jsem v Irsku, podruhé v životě jsem letěl letadlem, viděl jsem hromadu ovcí, moře, útesy a jezdil jsem na kole po silnici vlevo
-   nacházel jsem se v Trnavě, která není na Slovensku
-   přibral jsem trochu
-   na Vánoce jsem se ocitl v nemocnici
-   během roku jsem dvakrát dokázal na kole překonat jednorázovou, adrenalinovou, 100 km dlouhou cestu mezi Brnem a Zlínem (noc před Velikonoci z Brna ke Zlínu, v létě potom od Zlína do Brna)

## Co jsem [chtěl udělat]({filename}2011-01-01_novorocni-vyhledy.md) a nepovedlo se mi to

-   musel jsem si koupit šalinkartu, ale čas v MHD jsem se pokusil využít efektivně čtením
-   neuběhl jsem půlmaratón, neuběhl jsem skoro nic
-   nenaplánoval jsem cestu ani do Argentiny, ani do Austrálie
-   v létě jsem neudělal expedici do divokých krajů, ale zato jsem jel napodzim do toho Irska
-   nepředplatil jsem si [.net](http://www.netmag.co.uk/) magazín, ale ani nepředplatím – jsem už spíš programátor než frontend designer (s příchodem mobilů musím dodat: *ještě že tak*)

## Co chci udělat v roce 2012

-   chtěl bych se naučit být trpělivější, vyrovnanější, soustředěnější, chtěl bych větší pracovní morálku
-   napíšu skvělou diplomku a dodělám vysokou školu
-   po dokončení školy obnovím život s kamarády, pokusím se pořádat nějaké veselice, společné zábavné akce, výlety
-   pojedu do Rumunska k deltě Dunaje
-   začnu prát s aviváží, aby mi svetry voněly stejně jako voní tomu prevítovi [Radkovi](http://www.ceskatelevize.cz/lide/radek-wiglasz/)
-   přestěhuji se do „komornějšího“ společenství
-   v druhé půlce roku se dám buď na studium nějakého jazyka, nebo začnu s autoškolou
-   seženu nové brýle a nového zubaře
-   byl bych moc rád, kdyby se mi dařilo více soustředit na sport – běhat, plavat (pozor, u mě novinka!), zaběhnout půlmaraton, natrénovat na 5BV, neochabovat v ježdění na kole… [Fitocracy](http://ftcy.co/wfn4WM) mi k tomu dopomáhej :)
-   mohl bych častěji nosit svojí dámičce snídani do postele, aby měla hezčí den
-   měl bych se od bráchy naučit dělat *javorkovské* langoše a možná tak nastartovat svou větší angažovanost ve vaření
-   přál bych si, aby se mi zase nějak (v dobrém smyslu) změnil život, aby přišly nějaké bláznivé kotrmelce, které mě vytrhnou ze zajetých kolejí
