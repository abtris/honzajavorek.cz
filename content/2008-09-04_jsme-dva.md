Title: Jsme dva!
Date: 2008-09-04 22:00:00
Lang: cs
Tags: práce, webdesign

Je to tady! Slibované změny, slibovaná překvapení! Ode dnešního dne už **Javorek** není jen mé příjmení. Je to značka, pod kterou budeme vystupovat společně s [Michalem](http://gringo.profitux.cz/) jako dva profesionální webdesignéři. Zařazuji se tak mezi pány Siemens, Dunlop, Opel, Baťa, … ;) :D

S Michalem spolupracuji už dlouhou dobu a vždy jsem byl nadmíru spokojený s jeho prací, která byla **rychle** a ve srovnatelné **kvalitě** s mou. Proto to byl on, kdo za mě zaskakoval během mé měsíční dovolené. Když jsem se vrátil zpět, klienti Michala chválili a to mne jen utvrdilo v tom, že nápad čerstvě se rodící v mé hlavě není špatný a že jej mám začít realizovat. Pod krycím názvem *Jsme dva* jsem začal připravovat prostředí pro týmový vývoj a domlouvat se s Michalem na dalším postupu. Dalo nám to trochu práci, vzalo si to svůj čas, ale vše už funguje jak má a oba nyní pracujeme už nějaký ten týden jako výkonný tým. Dnes už uplynulo dostatek času na to, abychom vychytali všechny mouchy, takže jsem se rozhodl informaci vypustit ven.

Samozřejmě došlo k aktualizaci [webu](http://www.javorek.net).
