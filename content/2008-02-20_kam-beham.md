Title: Kam běhám
Date: 2008-02-20 05:08:00
Tags: běh, sport

Zima nezima, jaro nejaro, [běhat]({filename}2007-08-16_run-forrest-run.md) se dá pořád. Není sníh a nic nepřekáží oddávat se svěžímu protáhnutí :) . Dneska jsem si připravil malého průvodce svými nejčastějšími trasami. Nevím, kolik mají kilometrů, protože se mi to nechce měřit, ale třeba vám i tak budou inspirací, pokud se vyskytujete někde v jejich blízkosti. Obrázky jsou klikací.

## Na čerstvý vzduch

![obrázek]({filename}/images/42.jpg)

Palackého vrch. Na této malé trase jsem začínal běhat a dodnes jsem ji neopustil. Pokud se chci jen tak na chvíli proběhnout a strávit 45 minut na čerstvém vzduchu, využívám přesně tuto trasu, případně s malými obměnami. Mám ji hned za rohem a i se sprchou mi zabere hodinku, což je čas, který lze, myslím, obětovat téměř kdykoliv. Palačák je mým nejčastějším cílem.

## Polem, nepolem

![obrázek]({filename}/images/43.jpg)

Trasa na přehradu je pro dny, kdy se chci zničit :) . Není opravdu velký problém zaběhnout z Králova Pole k přehradě a zpátky, krajina je vesměs rovinatá a spíše je to trasa náročná na výdrž, než na chvilková vypětí. Tomu odpovídá i její délka. Vede pěknými lokalitami přes Palačák, kolem Komína, u hráze, po polích, kolem medláneckého sportovního letiště a Medláneckých kopců.

## Běhej!

Jeden odkaz na závěr – znáte [běhej.com](http://www.behej.com/)? Pokud hledáte zajímavé a nové trasy, určitě se vám bude líbit třeba [tato rubrika](http://www.behej.com/rubrika-24-bezecke-trasy.html). Ta se také na rozdíl od mého článku věnuje celé republice. Nebo co takhle zajímavá [poznámka o konvertování svých bližních](http://www.behej.com/2008021301-rozhovor-s-kritikem-.html)? :D
