Title: Schovka
Date: 2008-09-14 09:36:00
Lang: cs
Tags: fail, rýmovaně
Style: poetry

Hraješ si se mnou, mrkáš<br>
se sladce šibalským úsměvem<br>
možná už dlouho čekáš<br>
někde schovaná za rohem.

Vím, že jsi chytrá a hezká<br>
ale neznám barvu tvých vlasů<br>
a tak je ta schovka těžká<br>
ztrácím hromady času.

Víš, že jsem tak nějak prima<br>
ale neznáš barvu mých očí<br>
dlouze chodíš cestama mýma<br>
až ty tvé oči někdy pláčí.

Jedno město na jedné Zemi<br>
a my dál schovku hrajeme<br>
a dál jsme pořád sami<br>
jeden druhého neznáme.
