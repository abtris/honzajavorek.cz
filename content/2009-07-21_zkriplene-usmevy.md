Title: Zkriplené úsměvy
Date: 2009-07-21 23:36:00
Lang: cs
Tags: im, seriózně

Původ slova kripl lze hledat třeba v anglickém *cripple*, což je výraz pro něco zmrzačeného či chromého. Tento krátký zápisek bude rozborem problematiky pokažených smajlíků a jejich vedlejších významů. Protože se zdá, že jsem blog oživil poměrně úspěšně a vrátilo se na něj jeho osm a tři čtvrtě pravidelných čtenářů, dovolím si jednu malou anketu. Nejprve ale malé uvedení…

Často se mi stane, že při tom, jak rychle píšu do IM, udělám překlep. Z takových typických je např. „ustřelení“ posledního písmena slova enterem. Určité chyby jsou však specifické – pokažené smajlíky. Posuďte sami. Pokud napíšu `:-ú` místo `:-)`, mění to poněkud význam. Zatímco první evokuje odchod požitých potravin tímtéž otvorem, jímž do těla přišly, druhý je nevinným úsměvem. Přepínání klávesnic mezi českou a anglickou dokáže navíc vykouzlit další skvosty. Nejen klasický totální zmetek `>/]`, ale také třeba `:-8` místo takovéto láskyplné pusinky `:-*`. Co může znamenat stvůra s osmičkou místo líbajících úst nechci raději ani domýšlet.

A nyní tedy konečně prověřím aktivitu čtenářů a zkusím avizovanou otázku: Máte i vy nějaké svoje zkriplené úsměvy?
