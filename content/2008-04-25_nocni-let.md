Title: Noční let
Date: 2008-04-25 07:50:00
Lang: cs
Tags: rýmovaně
Style: poetry

Pírko z křídla nočního ptáka<br>
přistálo na kolej šaliny.<br>
Dravec je znaven, domov ho láká<br>
co chvíli střídá krajiny.

Doma je hnízdo, láska, bůh<br>
přesto však létá. Létá do Česka.<br>
Ach Noci, není to bludný kruh?<br>
Není to kletba nebeská?

Jinam než srdce táhnou jej hejna<br>
tak přelétá rychle, v noci a sám.<br>
Země však není měsíce stejná<br>
ztratil se, zmizel… a chybí nám.
