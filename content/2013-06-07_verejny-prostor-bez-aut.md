Title: Veřejný prostor bez aut
Date: 2013-06-07 18:16:54

Zamysleli jste se někdy nad tím, jak jsou naše města a celé prostředí,
v němž dnes žijeme, poznamenáno **automobilovou dopravou**?

<blockquote class="twitter-tweet"><p>Povodně ukazujou, jak hezky by bylo na nábřeží bez aut. <a href="http://t.co/VFsqUsuraX" title="http://twitter.com/pachollini/status/342251772963860480/photo/1">twitter.com/pachollini/sta…</a></p>&mdash; pachollini (@pachollini) <a href="https://twitter.com/pachollini/status/342251772963860480">June 5, 2013</a></blockquote>

Zkuste se někdy při chození po ulici aktivně soustředit na své okolí
a představovat si, **jak by mohlo vypadat**, kdyby v něm nic nejezdilo. A nejen to -
kdyby v něm nic jezdit ani nemuselo. Promítněte si všechny změny v krajině,
jaké by se dalo udělat nebo jakých by naopak vůbec nebylo třeba.

Jestli nejste takovými snílky jako já, pomůžu vám takový svět v hlavě
vymalovat.


## Dříve a dnes

Když sleduji [Facebookový profil](https://www.facebook.com/pages/Internetov%C3%A1-encyklopedie-d%C4%9Bjin-Brna/151919454831238)
[Internetové encyklopedie dějin Brna](http://encyklopedie.brna.cz/), zaráží
mě na historických fotografiích především **absence spousty věcí**, které dnes
veřejný prostor plní. Například reklamy (i když [v centru to bylo dost podobné](https://www.facebook.com/photo.php?fbid=564417146914798&set=a.163881583635025.33540.151919454831238&type=1) jako dnes). Nebo stromy - mám z dobových fotografií
pocit, že bylo ve městě kupodivu mnohonásobně méně zeleně než dnes (a to nejen na nově budovaných sídlištích, kde je to pochopitelné). Nejvíce ale
se ale Brno z černobílých fotografií liší od toho dnešního **ve vzhledu a úpravě
ulic**. Tím, že aut bylo minimum a ulice byly využívány především **lidmi** a jen
zřídkakdy nějakým bicyklistou či vozem, vypadalo celé město dočista jinak.

**Žádné autostrády, obrovské hlučné křižovatky, prachem znečištěné ulice, kolony,
změti drátů, sloupů, semaforů, žádné šňůry zaparkovaných aut.** Jen sem tam nějaká drožka a po bulvárech
si to drncala *Elektrische Linen*. Nebylo potřeba složitých přechodů, zábradlí,
město bylo (samozřejmě opticky) čistější. V zimě se po zemi možná neválelo tolik rozježděného bahna. Koukněte třeba
na [Mendlovo náměstí v roce 1904](https://www.facebook.com/photo.php?fbid=578690995487413&set=a.163881583635025.33540.151919454831238&type=1):

![Mendlovo náměstí]({filename}/images/mendlak.jpg)

Nebo [Skácelova ulice](https://www.facebook.com/photo.php?fbid=561567107199802&set=a.163881583635025.33540.151919454831238&type=1) a její [dnešní podoba z Google Street View](http://goo.gl/maps/8pu4l):

![Skácelova ulice kdysi]({filename}/images/skacelka.jpg)

![Skácelova ulice dnes]({filename}/images/skacelka2.png)

**Samozřejmě si dávné časy romantizuji** (doporučuji [moc pěkný film](http://www.csfd.cz/film/274980-pulnoc-v-parizi/) na toto téma od W. Allena), ale i tak - fotka je fakt,
který se těžko obchází. Ten rozdíl je příliš velký na to, aby na tom celém něco
nebylo.

Koukněte se třeba
na [tyto dvě prolnuté fotky](http://historie.smoula.net/krpole14.html) z jednoho úžasného
[webu s návraty v čase](http://historie.smoula.net/). Místo dvou chodců kolona aut. (A to ani
nemluvím o té herně na rohu...)


## Kdybychom uměli...

Co kdybychom uměli třeba [létat](http://life.ihned.cz/auto/c1-60007750-letajici-auta-nejsou-jen-sny-vznikaji-prototypy-podivejte-se-na-modely-vznikle-napric-stoletim)? Možná ne přímo létat jako v seriálu Futurama,
možná by stačilo se jen trošku
[vznášet](http://www.omniglot.com/language/phrases/hovercraft.htm). Co všechno
by znamenalo, kdybychom uměli naše vozy odtrhnout od země? Dokážu si představit nejen **úsporu
paliva** v důsledku menšího tření, ale také velké změny v ulicích - už jen například
v zimě na tom sněhu. Jak by vypadaly naše ulice, semafory? Vyčistil by se částečně
veřejný prostor, nebo by naopak přibylo něco ještě ošklivějšího?

Zkusme si představit ale ještě jiné scénáře, možná o dost reálnější a bližší,
než se zdá.

Už dnes jezdí po Kalifornii a vůbec po USA **elektromobily nové generace**
značky Tesla se srovnatelnými vlastnostmi, jaké mají dnešní benzíňáky. A co srovnatelnými
- v některých případech jsou na tom lépe jak výkonem, tak vybavením. Jako první
vlaštovky pomalu začínají nahlodávat současný neotřesitelný trh s automobily,
jenž stojí na ropě. Jenže u aut to nekončí, Tesla jde dál - po celé zemi staví solární "nabíječky",
kde si ta **auta zadarmo nabijete a jedete dál**. Více např. v článku [Free transportation for life](https://medium.com/really-big-ideas-we-should-try/32eeaacc207a).

Jaký dopad na město a jeho ulice by mohl mít fakt, že auta nesmrdí a nejsou
tak hlučná? Nebo že potřebují nabíjet z elektrické sítě? Proč vlastně už dnes
nemáme místo telefonních budek po městě rychlonabíječky na chytré mobily, kde
by si člověk mohl za poplatek kdykoliv a kdekoliv doplnit šťávu?


## Dokonalí řidiči

O *self-driving cars* od Google snad slyšel už každý. Znáte to video, kde
ukazují, jak jejich **samořídící vůz** pomáhá slepému člověku ke každodenní
samostatnosti?

<iframe width="560" height="315" src="http://www.youtube.com/embed/cdgQpa1pUUE?rel=0" frameborder="0" allowfullscreen></iframe>

Co se stane s naším prostředím, když v něm jednou začnou převládat takovéto
automobily? **Změní se způsob provozu ve městě?** Změní se způsob značení nebo
zabezpečování komunikací, když bude autopilot chybovat mnohonásobně méně
často než člověk? Malý pohled na možnosti, jaké se otevírají:

<blockquote class="twitter-tweet"><p>Huge junction + heavy traffic + self-driving cars: <a href="http://t.co/Fdi0tdGj" title="http://vimeo.com/37751380">vimeo.com/37751380</a> Amazing and scary.</p>&mdash; Milan Cermak (@milancermak) <a href="https://twitter.com/milancermak/status/282467475105402880">December 22, 2012</a></blockquote>

Souhlasím s Milanem. *Amazing and scary.*


## Služba místo majetku

Uvedené příklady změn v automobilovém průmyslu nejsou žádné sci-fi.
**To už je vše realita**, jen je teprve v počátcích, je drahá,
nedokonalá nebo čeká na svou pravou chvíli zaútočit na zažité zvyklosti.
Tiskem klidně [proletí článek](http://life.ihned.cz/auto/c1-59973760-nove-bmw-x5-je-nadite-technologiemi-odridi-za-vas-zacpu-nebo-posle-e-mail) *Nové BMW X5 je nadité technologiemi: **Odřídí za vás zácpu** nebo pošle e-mail*,
ale nikoho to nevzrušuje.

Chcete opravdové vzdušné zámky? Chcete vzrušení? Tady je: **[Auto jako služba.](http://www.hybrid.cz/cesko-se-muze-znovu-stat-hospodarskou-velmoci-diky-robotickym-autum)**

> Představte si, že již nemusíte vlastnit auto k tomu, abyste se moli nechat převézt z jedné části města na druhou. Prostě přijdete k silnici a objednáte si auto podle momentální potřeby. Auto přijede za několik sekund, nastoupíte, vystoupíte na cílovém místě a auto pokračuje svojí cestou za dalším zákazníkem. Za jízdy se **nemusíte věnovat řízení**, můžete spát, číst si, nebo si můžete třeba zdřímnout. Jelikož již **nepotřebujete vlastnit auto**, vystačíme na stejné množství přeprav zhruba s osminou současného počtu vozidel. Uzounké silnice obsypané auty z obou stran se vyprázdní a rázem se stanou širokými kapacitními bulváry. **Místo aut opět budeme mít v centrech měst stromy.** Vozidla budou daleko kompaktnější, jelikož pro většinu lidí stačí jednosedadlové vozítko s malým přepravním prostorem, které vyvine rychlost do 60 km v hodině. Dvou, tří a vícemístná vozidla budou daleko vzácnější, jelikož poptávka po nich není tak vysoká. Z důvodu kompaktních vozidel a **absence zaparkovaných aut** bude propustnost silnic násobně vyšší než dnes. Jelikož vozidla budou elektrická, **odpadne hluk i emise**. Příčinou 80 % dopravních nehod je lidský faktor, proto se již s dopravní nehodou prakticky nesetkáte...

Doporučuji si přečíst ten rozhovor s Martinem Hausenblasem celý, protože je
to vážně velice zajímavá představa. Neříkám, že nemá mezery, ale **velká část z
toho mi smysl dává** a jak se říká - někdo jen jmenuje jak by co nešlo a jiný vymýšlí,
jak by co šlo zdolat a jak celou věc uskutečnit.


## Hezké město

Občas jdu po městě a sním. Sním, že ty škaredé frekventované křižovatky
jednou někam zmizí, že budeme mít zase **pěkné ulice a chodníky a s těmi nakonec
i pěknější životy**. Představuju si, že budu jednou jako [starý muž](https://www.youtube.com/watch?v=TYJOXGJM41I)
bloumat po brněnských bulvárech a užívat si to, jako bych chodil po nějakém krásném parku.

<small>Mimochodem, pokud někoho takové věci trochu zajímají
(já sám nejsem žádný Adam Gebrian, jen mě prostě baví nad takovými věcmi přemýšlet), sledujte
[Urbanismus Brno](http://www.urbanismusbrno.cz) - je to pěkný web o všem možném,
co se v Brně staví, plánuje, o veřejném prostoru a tak.</small>

<small>Zdrojem fotografie Mendlova náměstí je [AMB](http://www.archiv.brno.cz/), X.a 49. Zdrojem fotografie
Skácelovy ulice je [AMB](http://www.archiv.brno.cz/), fond U22 - sbírka pohlednic, sign. IVCa-1. Obě
jsou použity s písemným svolením. Autorská práva ke snímku z Google Street
View má společnost [Google](http://www.google.com).</small>
