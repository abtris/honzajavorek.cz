Title: Chorobná
Date: 2011-12-29 02:00:00
Lang: cs
Tags: rýmovaně, seriózně
Style: poetry

Jelikož už nejsem fit<br>
choroby mě prostě ničí,<br>
musím hnusné čaje pít<br>
– těžko se to veršem líčí.

Celaskon, Pangamin,<br>
– zatočím s tím hnusem –<br>
k tomu Acylpyrin,<br>
všechno spláchnu džusem.

Herbadent, fernetový ďas,<br>
zničí afty, lečí ret.<br>
Roním slzy, sípe můj hlas,<br>
bol netlumí zcela hned.

K cucání se hodí<br>
Neo-Angin, Imudon.<br>
Samozřejmě nezaškodí<br>
Bioparox a citron.

Zázvor, cibule, česnek,<br>
grep z lednice ztuhlý<br>
a aby zas bobek nezměk,<br>
musím vzít černý uhlí.
