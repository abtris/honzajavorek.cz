Title: Pro Laděnu
Date: 2008-05-31 18:18:00
Tags: rýmovaně

Dneska šel jsem pro Laděnu  
v obchodě mě čekala  
přistih' jsem ji naladěnu  
z obalů se svlékala

Ke kytaře, rozvrzané  
světle hnědé babičce  
dones' jsem ji uspěchaně  
v lesklé malé krabičce

Sedly si a povídaly  
ladily své názory  
tóny sem tam rozdávaly  
ostřily mé obzory

A teď už je na mne pouze  
zda ke styku budu plachý  
zda na pražcích spočnu dlouze  
najdu správné styčné plochy