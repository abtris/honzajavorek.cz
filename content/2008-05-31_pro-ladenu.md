Title: Pro Laděnu
Date: 2008-05-31 18:18:00
Lang: cs
Tags: rýmovaně
Style: poetry

Dneska šel jsem pro Laděnu<br>
v obchodě mě čekala<br>
přistih' jsem ji naladěnu<br>
z obalů se svlékala

Ke kytaře, rozvrzané<br>
světle hnědé babičce<br>
dones' jsem ji uspěchaně<br>
v lesklé malé krabičce

Sedly si a povídaly<br>
ladily své názory<br>
tóny sem tam rozdávaly<br>
ostřily mé obzory

A teď už je na mne pouze<br>
zda ke styku budu plachý<br>
zda na pražcích spočnu dlouze<br>
najdu správné styčné plochy
