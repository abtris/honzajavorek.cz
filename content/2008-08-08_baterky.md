Title: Baterky
Date: 2008-08-08 22:25:00
Lang: cs
Tags: mobil, tech

Byl jsem cca deset dní na kolech. Jeli jsme přes skoro celou republiku, spali ve stanech, koupali se v rybnících a lomech. Perfektní to bylo :) . V lesích a na zříceninách ale **nejsou elektrické zásuvky** (no naštěstí), takže mobilní telefon jsem vypínal a jen tak pro zachování styku se světem jej párkrát denně zapnul. **Šetřil jsem baterku.**

Baterka mé nové Nokie vydržela v takovém režimu celých deset dní, bez problému. Tedy přesně deset dní – v cíli jsem ji měl už skoro vybitou. Nijak moc jsem ji netrápil – e-maily přes Java aplikace jsem nevybíral a fotky nefotil… a takto sama o sobě má zjevně výdrž obstojnou. Což mi přijde jako dobrý výsledek, protože s érou Javy a barevných displejů se výdrž baterek mobilů silně propadla na jednotky dní. Trend vracení se k dlouhé výdrži je určitě příjemný.

Zápolení s baterkou mi ale připomnělo jeden sto let starý **článek o baterkách** :) . Já ho vždycky jednou za čas vytasím, ale on vážně stojí za to a na tomto blogu jsem o něm ještě nepsal
;) .

Je to takové povídání o akumulátorech a baterkách. Každý z nás je čím dál tím více obklopen věcmi plnými baterek apod. blbin (mobily, discmany, mp3 přehrávače, bezdrátové myšky, …), takže by se možná šiklo **pár tipů, jak s těmihle plechovkami na energii zatočit**. A jestli nám pánové v prodejnách s elektrem říkají pravdu. Článek totiž **vyvrací hodně mýtů a pravd** o dobíjecích baterkách. Link
je zde: [http://www.skyfly.cz/…aterky02.htm](http://www.skyfly.cz/zajimavo/baterky02.htm).

Jako *otvírák po dovolené* to snad postačí, v nejbližších dnech se těšte na vymanění blogu z předprogramo­vaných básniček a vlnu nových článků :P .
