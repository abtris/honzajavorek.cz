Title: Heartbeats
Date: 2013-02-18 17:59:07
Lang: cs

Dnes si jen poznamenám pár odkazů na písničky, které jsem objevil. Třeba při tom mimoděk rozšířím váš hudební vkus :-)

**B-Complex** je nejen označení vitamínu, ale i jméno perfektního slovenského d'n'b DJe. V jednom z jeho setů jsem si velice oblíbil jednu pasáž. Následující video, v němž je část toho setu, touto pasáží shodou okolností začíná:

<iframe width="420" height="315" src="https://www.youtube.com/embed/7ifI0wQxN0Q?rel=0" frameborder="0" allowfullscreen></iframe>

Končí to někde na druhé minutě. Nevěděl jsem co je to za skladbu, neměl jsem nikde tracklist, ale líbila se mi prostě. Teď už několikátým dnem poslouchám rádio [SomaFM: Indie Pop Rocks!](http://somafm.com/play/indiepop) a co neslyším - DJka Elise mi tam pouští zrovna tenhle song. Jenže v nějaké jiné verzi. Protože má SomaFM rádiový stream pěkně otagovaný a navíc píše co zrovna hraje i na web, mohl jsem hned zjistit, že se jedná o **Royal Teeth - Heartbeats**.

<iframe width="420" height="315" src="https://www.youtube.com/embed/CjrTmJrmMj8?rel=0" frameborder="0" allowfullscreen></iframe>

Už jen proto, že tam zpívá nějaká holka jsem věděl, že to není přesně to co hledám, ale tahle verze byla taky moc pěkná, takže mě objev potěšil. Originál šlo dohledat už snadno, jedná se o **The Knife - Heartbeats**.

<iframe width="420" height="315" src="https://www.youtube.com/embed/wcv3v6XfEvM?rel=0" frameborder="0" allowfullscreen></iframe>

Jenže ať si kroutím uši jak chci, tohle pořád nezpívá chlap! Google tedy poradil ještě jednou a dostal jsem se na další pěkný cover, **Jose Gonzalez - Heartbeats**.

<iframe width="420" height="315" src="https://www.youtube.com/embed/s4_4abCWw-w?rel=0" frameborder="0" allowfullscreen></iframe>

A to je tedy konečně ta verze, kterou ve svém mixu použil B-Complex. Nejlepší mi to pořád přijde když to frčí i s těmi lámanými beaty, ale na večer při svíčce dobrý ;-)

**EDIT:** Není to ona! Verze, kterou přímo do setu použil B-Complex je **Jose Gonzales & The Knife - Heartbeats (Solarcube Bootleg)**. Díky za upozornění!

<iframe width="420" height="315" src="https://www.youtube.com/embed/vjB2KTsPBwE?rel=0" frameborder="0" allowfullscreen></iframe>

No a to je pro dnes vše. Pokud jste čekali článek, v němž bude i nějaká myšlenka, ale pouštění písniček na YouTube vás bavilo, koukněte [sem k Honzovi](http://jankorbel.com/2012/10/what-it-would-be-if-it-were-a-song/).
