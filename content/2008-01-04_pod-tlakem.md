Title: Pod tlakem
Date: 2008-01-04 16:30:00
Lang: cs
Tags: rýmovaně, seriózně, škola
Style: poetry

<div class="prose" markdown="1">
První zkoušku tohoto semestru, z matematiky, mám přesně v tento okamžik, tedy 2008–01–04 16.00 – 18.00. Abyste se nenudili během mé nepřítomnosti a zároveň si dokázali představit, jak náročné období mi začíná, potěším vás tématicky nazvanou a dekadentně laděnou básní **Pod tlakem**. Je také staršího data.
</div>

Tlačím ze všech sil<br>
je to ovšem děsná dřina<br>
námahou bych vyl<br>
tahle práce je fakt špína

Ruce v pěstích, nohy chřadnou<br>
očima do prázdna koukám<br>
těžká víčka rychle vadnou<br>
materiál zvolna soukám

V posledním tažení zaberu<br>
sesbírám vůli a vervu<br>
příště se zase tak nažeru<br>
aby to stálo těch nervů

Bílá mísa potemněla<br>
dílko zlostně ježí brvy<br>
po šňůře má hnáta sjela<br>
nastal konec jedné mrvy
