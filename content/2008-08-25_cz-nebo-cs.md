Title: CZ nebo CS?
Date: 2008-08-25 16:02:00
Tags: názory, net

Nejen na Internetu je potřeba zkracovat název naší země nebo jazyka. Někde jsou pohromadě vidět jako výsledek takové potřeby dvě písmenka **C a Z**, jindy zase **C a S**. Jak to je vlastně správně? **Kdy použít kterou z těchto zkratek?**

## CZ

-   MPZ České republiky
-   národní doména České republiky
-   ISO 3166–1 kód státu

## CS

-   bývalá MPZ vozidel Československa
-   bývalá národní doména Československa
-   **kód pro češtinu podle ISO 639–1**

![obrázek]({filename}/images/65.jpg){: .right }Všimněte si prosím hlavně posledního bodu. Pokud napíšete CZ, myslíte tím jen a pouze Českou republiku, Česko, … Jestliže použijete zkratku CS, myslíte tím jen a pouze češtinu (vynecháme-li tedy to Československo). Označení jazyka je často mylně zaměňováno za označení státu a mě to, popravdě řečeno, někdy dost štve. Můžete říci, že jsem puntičkář (a ano, jsem), ale toto není *jen nějaká zkratka*, to je prostě mezinárodně dohodnuté označení, je to ISO, je to zákon a nevím proč bychom v tom měli dělat bordel. A nevím, proč bychom se v tom neměli umět orientovat, když jde o náš stát a náš jazyk.
