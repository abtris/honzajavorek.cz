Title: Sob a los
Date: 2009-04-22 14:39:00
Tags: finsko

Aby bylo jasno… Po Finsku (a [nejen po Finsku](http://zpravy.idnes.cz/krimi.asp?c=A090408_113128_krimi_cen)) se pohybují nejméně tři zvířátka, která vypadají relativně podobně a lidé si je mohou plést. Tím prvním je **jelen (EN: *deer*)**. Všichni víme, co je jelen a jak vypadá, takže toho vynechám. V těch dalších **jsem měl nejdřív zmatek i já**, takže…

## Sob (EN: *reindeer*; v Sev. Americe jelen karibu, EN: *caribou*)

Sob je postavou jako jelen, ale výškou možná i **menší**. Má jiné paroží a **je chlupatější a žije severněji**. Sobů je plná Skandinávie, ve Finsku jsou **polodomestikovaní** a najdete je všude. Pokud vidíte nějaké zvíře z auta nebo pokud si koupíte v obchodě se suvenýry plyšáka s parohy, je to rozhodně sob. Popis z Wikipedie přidávám spíš tak formálně, ale ta stránka na Severských listech určitě stojí za přečtení.

-   [Wikipedie](http://cs.wikipedia.org/wiki/Sob_polární)
-   [Severské listy](http://www.severskelisty.cz/priroda/sob.htm)
-   značka [pozor na soby](http://www.flickr.com/photos/timo_w2s/2484478448/) :) … jak píšu o odstavec níže, finská dopravní značka upozorňující na zvířata křižující silnici má obrázek losa, takže tato cedule je celkem vzácná

![obrázek]({filename}/images/113.jpg)

Obrázek je [odsud](http://www.flickr.com/photos/mprinke/1159416091/).

## Los (EN: *elk*; v Sev. Americe EN: *moose*)

Los je **ohromné zvíře**, mnohem větší než sob. Má **úplně jiné paroží**, takové rozložité a placaté. Nejčastěji se s ním ve Finsku setkáte na [této dopravní značce](http://en.wikipedia.org/wiki/File:Hirvieläimiä_155.svg). Vidět ho prakticky nelze, jen **velmi vzácně**, protože žije divoce, v lesích. Filip prý zahlédl losa v NP Oulanka. Myslel jsem si, že los žije spíše ještě severněji než sob, ale jak si tak o tom čtu, tak se mi zdá, že je to naopak. Los je jak v Severní Americe, tak v Evropě původním zvířetem i v mírném podnebném pásu a jak se lze dočíst na české Wikipedii, **dnes opět přichází do ČR od severu**. A jak jsem odkazoval v druhé větě článku, dokonce si je tu srážíme autama.

-   [Wikipedie](http://cs.wikipedia.org/wiki/Los_evropský)
-   [Severské listy](http://www.severskelisty.cz/priroda/los.htm)

![obrázek]({filename}/images/114.jpg)

Obrázek je [odsud](http://www.hickerphoto.com/moose-stag-ontario-9461-pictures.htm).
