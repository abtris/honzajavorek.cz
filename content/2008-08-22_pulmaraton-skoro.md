Title: Půlmaraton. Skoro!
Date: 2008-08-22 22:37:00
Tags: běh, sport

Já se prostě musím pochlubit :) . Dneska jsem si šel zaběhat… No dorazil jsem dosti mrtvý, ale dokázal jsem, co jsem dokázat chtěl. Ještě 2 km a zaběhl bych půlmaraton.

![trasa]({filename}/images/trasa-300x198.png) Obrázky a čísla z [Mapy.cz](http://www.mapy.cz) **jsou přesnější** než z [MapMyRun.com](http://mapmyrun.com/), protože Google Maps, které web využívá, neumí zobrazit **turistické značky** po nichž jsem běhal (tzn. bylo to víc od oka). Délka a propočty ale sedí, takže jsem se i tam docela trefil. Každopádně díky [Benymu](http://hlina.eu/) za tip, protože bez MapMyRun.com bych nezjistil výškový profil apod.

![delka]({filename}/images/delka-300x217.png) Pár čísel… Trasa je dlouhá **19,116 km**, uběhl jsem ji za **01:54**. Kdyby se mi to povedlo srazit na polovinu a udělám o ty dva kiláky víc, vezmu možná Keňanovi světový rekord :D . Pokud se to sečte, vydělí, zderivuje a převede na jiný tvar komplexního čísla, dostaneme rychlost cca **10 km/h**, což znamená **1 km za 6 minut**. Nastoupal jsem asi **291 m**, směrem dolů je výškový rozdíl **327 m**. Nejvyšším bodem trasy byla Velká Baba. Ta má sice oficiálně 446 m n. m., ale cesta vedla kousek vedle, takže je to nakonec **441 m n. mořem**.

![vyskovy-profil]({filename}/images/vyskovy-profil-300x108.png) Vše zaznamenáno, chuť pochlubit se jsem zahnal, teď už jen nějak rozhýbat nohy a přemístit se do sprchy :D .
