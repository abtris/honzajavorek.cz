Title: Sprcha
Date: 2010-01-31 11:56:00
Lang: cs
Tags: fail, rýmovaně
Style: poetry

<div class="prose" markdown="1">
*Věnováno třem dobrým lidem, ale zvláště těm dvěma holkám.*
</div>

Horká voda, mrazivý čas<br>
dole mizí černočernou dírou<br>
jistota v nás tenká jak vlas<br>
ztrácí se v páře s poslední vírou

V páře plnící poslední místa<br>
a ta houstne a dech se chce zastavit<br>
s každým pokusem otevřít ústa<br>
s každým zoufalým pokusem promluvit

Kapky lepí čelo na zeď chladnou<br>
spojují vlhké vlasy<br>
potom jen tak bez emocí spadnou<br>
tak začíná konec asi

Vyhasl plamen a zbyl jen dým<br>
kouř vzpomínek, úcty a lítosti<br>
jak ale smířit, srovnat se s tím<br>
že vpravím jed do milé bytosti

Sahám do nicoty zastavit proud<br>
nářku, myšlenek, vody a potu<br>
vytrpět nezbytný poslední soud<br>
a řezán tichem vnímat prázdnotu

Kapky unikly jak víčka vadnou<br>
spojují vlhké řasy<br>
potom jen tak bez emocí spadnou

a tak začal konec asi
