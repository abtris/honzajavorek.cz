Title: WebExpo 2008
Date: 2008-09-04 19:30:00
Tags: webdesign, zážitky

V druhé polovině října přichází oživení české internetové scény – veletrh/konference o webdesignu, WebExpo 2008. Něco jste si mohli
přečíst [u Martina](http://www.martinjanda.com/web/pozvanka-webexpo-2008/) a ještě mnohem dříve [u markopha](http://blog.markoph.net/web/webexpo-2008-praha/), ale zprávy a pozvánky postupně plní celý český internet.

Vše co potřebujete vědět naleznete na [webu](http://www.webexpo.cz) a aktuality z první ruky lze vyčíst z [Twitteru](http://twitter.com/webexpo) (…že by konečně nějaké praktické využití Twitteru? Místo tradičních novinek na webu
akce?).

[Program je opravdu nabitý](http://webexpo.cz/program/). Na čem se můžeme potkat? Ještě nevím přesně – počet přednášek stále přibývá a některé se překrývají, takže jde o těžké rozhodování. Zaujalo mne:

## Sobota

-   Nette, David Grudl (neváhám)
-   ExtJS (láká mě, [týká se mě](http://idev.cz/))
-   výběr PHP frameworku (mohlo by být zajímavé)
-   Fixní, procentní a fluidní CSS layout (může se hodit jako výplň :) )
-   Marketing ve vyhledávačích – SEO a PPC reklama, David Špinar (ať mám základní rozhled)

## Neděle

-   Pokročilé techniky designu webu v Adobe Photoshop, Whitwa (kdo ví, může být přínosné)
-   Návrh webové stránky na mřížku (grid) & design patterns UI (toto mě láká o hodně hodně více)
-   Agilní metody a řízení projektu v praxi (mmm… :) )
-   Datové standardy pro web 2.0 – OpenID, OpenAuth, XFN, mikroformáty a jak s nimi pracovat, Misantrop (pak to všechno najdete na [Hladu](http://hlad.javorek.net))
-   Spring Framework, Java/JEE, Dagi (uvažuji, jestli mi to něco v mé fázi znalostí o Javě dá, ale s ničím se to nebije, tak proč ne…)
-   Obchodní modely pro web 2.0 (jak zaplatit [Hlad](http://hlad.javorek.net)? ;) )

No, jak říkám… Ještě nevím pro co se rozhodnu a určitě i něco přibude (když jsem se teď díval, přibylo za poslední dejme tomu týden docela dost přednášek). Opravdu se těším :) .