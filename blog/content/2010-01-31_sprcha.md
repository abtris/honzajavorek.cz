Title: Sprcha
Date: 2010-01-31 11:56:00
Tags: fail, rýmovaně

*Věnováno třem dobrým lidem, ale zvláště těm dvěma holkám.*

Horká voda, mrazivý čas  
dole mizí černočernou dírou  
jistota v nás tenká jak vlas  
ztrácí se v páře s poslední vírou

V páře plnící poslední místa  
a ta houstne a dech se chce zastavit  
s každým pokusem otevřít ústa  
s každým zoufalým pokusem promluvit

Kapky lepí čelo na zeď chladnou  
spojují vlhké vlasy  
potom jen tak bez emocí spadnou  
tak začíná konec asi

Vyhasl plamen a zbyl jen dým  
kouř vzpomínek, úcty a lítosti  
jak ale smířit, srovnat se s tím  
že vpravím jed do milé bytosti

Sahám do nicoty zastavit proud  
nářku, myšlenek, vody a potu  
vytrpět nezbytný poslední soud  
a řezán tichem vnímat prázdnotu

Kapky unikly jak víčka vadnou  
spojují vlhké řasy  
potom jen tak bez emocí spadnou

a tak začal konec asi