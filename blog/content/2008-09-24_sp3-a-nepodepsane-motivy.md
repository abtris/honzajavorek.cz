Title: SP3 a nepodepsané motivy
Date: 2008-09-24 11:13:00
Tags: hračičkování, software, windows

Před časem vyšel **SP3 pro Windows XP**. O nějakou větší bezpečnost až tak vlastně ani nestojím (nikdo na mě neútočil, neútočí a pravděpodobně asi ani nikdy útočit nebude) a kromě ní v SP3 nic převratného a nového, pokud vím, nebylo. Opravy, bugfixy, nějaká kompatibilita s Windows Vista… Jinak **nic extra**, člověk si to nainstaluje a pak zjistí, že nezaznamenal sebemenší změnu. Co už.

Nene, lžu. **Bylo by to strašně krásné, kdyby člověk nezaznamenal žádné změny.** Pokud máte odstraněný Windows Media Player, Outlook Express, pokud používáte neoficiální Windows vzhledy, tak se vám vše rozhasí a budete SP3 proklínat. Ale tak po čase to člověk zase nějak dá dokupy. Systém mu přestane po každém startu hlásit, že musí obnovit polovinu souborů ze zálohy a že se rozpadá, že děláme zlé, špatné a nekalé věci, že Old Shatterhand by z nás neměl radost. Vrátí se vše zpět do normálu a **život jde dál**. Asi nám to Microsoft dělá, abychom se nenudili.

Až budete dávat systém do pořádku jako já a zjistíte, že nemůžete najít způsob, jak **obnovit své nepodepsané styly** pro Windows XP,
zkuste [tuhle stránku](http://www.ovsem.net/windows-xp/sp3-uxtheme-patcher-11-pouzivejte-nepodepsane-motivy-pro-windows-xp-sp3).