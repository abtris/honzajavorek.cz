Title: Karty
Date: 2015-01-26 02:58:16

Malé srovnání dvou cestovních karet, s nimiž jsem se v poslední době setkal.

## OpenCard

- **Web:** [http://opencard.cz/](http://opencard.cz/)
- **Město:** Praha

### Proces objednávání karty

- Projdu přes jednoduchý a přehledný web a objednám kartičku. Chce to víc osobních údajů než mám a fotku, ale to nevadí :-)
- Výdejní místo je Škodův palác. Nevěděl jsem co to je a kde to je a tradičně jsem zabloudil v ulicích Starého Města. Když už jsem to ale našel, svou kartu jsem dostal ihned i přesto, že je to hnízdo asi miliardy lidí a úředínků. Jsem rád, že mi to neposlali poštou, nepotkal bych mnoho zajímavých Pražanů a nemohl bych ocenit rychlost robo.. úředníka za přepážkou :-)

### Proces nakupování kupónu

- Na kartičku musím koupit kupón. Tedy v dopravním podniku je to kupón, ale v OpenCard je to aplikace. Samozřejmě :-) Málem bych to popletl :-(
- Aplikace je pěkné slovo, moderní. Průzkumem se zjistilo, že slovo "aplikace" je pro lidi v tomto kontextu nejsrozumitelnější, zcela přirozené a s ničím se neplete.
- Z různých náznaků vyplývá, že takových aplikací může být více.
- Z různých náznaků vyplývá, že je všechno navrženo velice genericky, aby se to dalo použít pro mnoho různých příležitostí.
- Všichni to ovšem používají jen jako tramvajenku. Asi to nepochopili :-(
- Kupón koupím přes jednoduchý a přehledný e-shop.
- Nákup můžete zahájit **zde**.

![Zde]({static}/images/zde.png)

- Napodruhé, někdy až napotřetí se mi povede nakoupit. Steve Krug by si mohl skoro myslet, že bych tam po takových obtížích už třeba nakupovat nechtěl, ale to se mýlí. Já chci, je to přece můj oblíbený e-shop na kupování kupónaplikací a leccos mu prominu ;-) Já si to rád procvičuju.
- Před platbou kreditní kartou musím vyplnit CAPTCHA. Určitě by bylo nemilé, kdyby jim náhodou nějaký zlý robot posílal třeba peníze jen tak :-(

![Ach]({static}/images/y-u-no-guy.jpg)

### Proces nahrávání aplikace

- Koupený kupón není platný kupón! :-)
- Musím **tentýž den** jít do metra a u vstupu do metra svou OpenCard zvalidovat.
- Zvalidovat znamená u vstupu do metra najít sloupek zvaný validátor a do něj kartičku strčit, aby se mi na ni kupón nabil jako aplikace. Bez tohoto úvodního zastrčení se na kartě nezrodí žádná aplikace a koupený kupón nemůžu používat :-)
- Když nakoupím na e-shopu a poběžím k validátoru moc rychle, mám smůlu a musím počkat (nevím jak dlouho), protože validátor ještě neví, že jsem kupón koupil ;-)
- Když prošvihnu ten den a do půlnoci nezvaliduji, mám smůlu a kupón propadl <3 <3 <3
- Dopravní podnik mi peníze vrátí na účet, asi do týdne. Pokud chci jezdit hned, musím na druhý pokus utratit nové peníze :-)))
- Třeba roční kupón je za pět litrů, takže potřebujete dalších pět :-)))
- Kdo nemá cestu metrem (stane se běžně ve městě, natož třeba na okrajích Prahy), ten ať si pořídí [Kartu Krňana](http://www.kartakrnana.cz). S tou dostane 11% slevu na to, aby se odstěhoval do Brna.

![Ach]({static}/images/y-u-no-guy.jpg)

### Proces hlídání platnosti kupónu

- Nebojte. I když na mě má jednoduchý a přehledný web i jednoduchý a přehledný e-shop všechny kontaktní údaje a je div, že mi při vydání karty nenascanovali rohovku, nikdo mi nepošle žádný nevyžádaný e-mail! Ani v případě, kdyby mi třeba měl vypršet kupón - tedy pardon, aplikace.
- Musím si to tedy pamatovat nebo kontrolovat ve validátoru. Je to o mnoho lepší, než brněnské papírové šalinkarty, na kterých je to prostě napsané, protože takto cvičím svou paměť a své nohy :-)
- Validátor tedy nabíjí (nebo nahrává?) a říká mi, kdy mi vyprší kupón, případně mi bez dalších informací řekne, že na kartě prostě teď zrovna nic není. Mohlo se to jmenovat "nabíječ", "nahrávač", nebo "mizerný informátor", nebo třeba "eyjafjallajökull", ale průzkumem se zjistilo, že slovo "validátor" je pro lidi nejsrozumitelnější a funkci popisuje nejlépe 8-)

![Ach]({static}/images/y-u-no-guy.jpg)

### Proces jak se naučit výše uvedené procesy

Soubor bodů výše nikde není přehledně a v rychlosti vysvětlený. Nejlepší je, když se necháte nasměrovat kamarády, ale ani oni někdy neznají všechny záludnosti :-) A někdy taky nemusíte mít žádné kamarády. V Praze :-(

Tento článek můžete tudíž brát klidně jako jakési vzácné know-how :-) Pro náplavy :-(

![Ach]({static}/images/y-u-no-guy.jpg)

## Clipper Card

- **Web:** [https://www.clippercard.com/](https://www.clippercard.com/)
- **Město:** San Francisco a okolí

Řeší podle mě hlavně problém různých dopravců - nevím, jestli je jízdné na Clipper levnější, než běžné lístky. Rozhodně je to pohodlnější.

<iframe width="560" height="315" src="//www.youtube.com/embed/NmsSAYYtX2A" frameborder="0" allowfullscreen></iframe>

- Pořídíte si kartičku. Detaily bohužel nevím, dostal jsem ji na místě od firmy, pro kterou pracuji :-(
- Nabíjíte na ni peníze. To jde různými způsoby. Třeba můžete zadat kreditku, ze které se vám to bude automaticky strhávat a přednabíjet.
- Kartičkou pípnete při použití dopravního prostředku - jsou tam na to pípací plošky.
- Kartička vám po pípnutí něco strhne a sama si pak hlídá, jestli potřebujete další jízdenku, nebo si vystačíte s tou, která vám ještě běží.
- Kartička není na jméno, můžete ji dát komukoliv. Nemůžete na ni ale jet ve více lidech :-(
- Pozor! Když jedete vlakem, funguje pípání jinak! Nejdřív pípnete příchod, pak jedete a při výstupu se odpípnete. Podle toho se vám strhne jízdné. Zcela matoucí :-(

Žádné další body. Takhle to prostě funguje. Když nebudete měsíc jezdit, tak nebudete nikde měsíc pípat a nebudou se vám strhávat peníze. Nemusíte si kupovat žádné kupóny předem na rok a dávat do toho jednorázově tisíce korun. Když jedete mimo město, strhne se víc. Když jezdíte po městě, strhává se málo. Celý systém lze vysvětlit sedmdesátileté babičce za pět minut.

## Zhodnocení

Houbelec tomu rozumím, ale přijde mi, že méně je někdy více. Kdybych si mohl vybrat, jaký systém chci v Praze používat, tak volím Clipper. Asi jsem se stal obětí propagandy jejich videa, popřípadě amerikanismu :-( Nevylučuji ani židozednářské spiknutí.
