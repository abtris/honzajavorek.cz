Title: Produktivita a život a tak
Date: 2011-06-06 04:04:00
Tags: ego, management

V poslední době jsem našel několik zajímavých článků o **životě nebo produktivitě**. Nemůžu se o ně nepodělit. Představím vám dnes tři bystré hlavy, které se rozhodly sdílet svoje postřehy o práci, vesmíru, životě a vůbec.

## Aaron Swartz

Chlapík Aaron Swartz je autorem webového frameworku v Pythonu s názvem [web.py](http://webpy.org/). Zkoumal jsem trošku web.py, takže jsem se k němu nějak dostal a i na jeho blog. Kromě článku, kde pěkně popisuje [proč nepoužil Django](http://www.aaronsw.com/weblog/rewritingreddit), jsem narazil i na jeden o tom, [jak být produktivnější](http://www.aaronsw.com/weblog/productivity). Je v něm hodně postřehů hlavně pro programátory a s mnoha z nich souhlasím.

## Jiří Novotný

Další [článek o produktivitě](http://www.dextronet.com/blog/2011/04/10-best-tricks-of-fooling-myself-to-work/) je od Českého autora, byť v angličtině. Zahrnuje 9 pragmatických triků, jak se soustředit na práci a jak něco opravdu dělat. Opět si myslím, že jsou velmi pravdivé.

## Leo Babauta

Leo je známý pisálek o produktivitě, minimalismu, time managementu, life managementu a všem tomhle. Má několik blogů, vydal několik knih, definoval Zen To Done jako minimalistickou verzi Getting Things Done. Nedávno vydal [článek o tom, co za svých 38 let považuje za největší získané zkušenosti](http://zenhabits.net/38/). Až na pár věcí (ne, vegetarián ze mě asi nikdy vážně nebude) se mi moc líbí.

## Co dodat?

No asi jen to, že čtení o těchto věcech je vždy hrozně jednoduché, ale když je má člověk uvádět v praxi, je to mizérie. Co s tím? Méně si o tom číst, méně o tom kecat a víc makat. Nechat za sebe mluvit činy. Ne že by se mi to dařilo :)