Title: Prokrastinace²
Date: 2017-01-02 22:43:00


Hrajete na mobilu hry? Já ne. Ani "logické". Je to ztráta času. Je mi jasný,
že po dlouhém dni v práci už se v metru na velké přemýšlení zmůže málokdo
a lobotomicky sjíždět Facebook nebo Twitter nejde, protože pod zemí nejsou
internety... Ale než získávat imaginární body ťukáním kostičkama do kuliček
v nějaké padesáté variaci na Tetris, to už je asi lepší prostě jen tak sedět
a nechat myšlenky plynout. Dívat se na lidi. A tak. Já vím, bolí to a mobil
v kapse pálí, ale dá se to nacvičit.

Když jsou po ruce internety, třeba ve frontě na poště, tak mám lepší způsoby,
jak zabít čas, než hry. Pár tipů:

- **[Duolingo](https://www.duolingo.com/)** - Skoro jako hra, ale učíte se jazyk. Je to docela [sranda](https://twitter.com/shitduosays).
- **[Wikipedia](https://www.wikipedia.org/)** - Znáte [wiki hole](http://www.urbandictionary.com/define.php?term=Wikipedia%20Hole)? V čekárně u doktora z vašeho tripu Wikipedií konečně nemusíte mít výčitky.
- **[Quora](http://quora.com/)** - Otázky a odpovědi. Na cokoliv. Vyberte si téma a sjíždějte. Pokud nevíte kde začít, zkuste to [tady](https://www.quora.com/What-are-some-of-the-best-questions-answers-ever-seen-on-Quora). Nebo třeba [tady](https://www.quora.com/Can-Poles-Czechs-Slovaks-Slovenians-read-Cyrillic).

Všechny tři jsou dostupné pro iOS i pro Android. Tak to jen kdybyste si chtěli do [nového roku](https://twitter.com/neiltyson/status/815646657194754048) předsevzít, že zkusíte svou prokrastinaci povýšit na něco, díky čemu můžete být aspoň chytřejší v hospodě před kamarády, nebo co vám umožní [570 milionům lidí](https://en.wikipedia.org/wiki/Spanish_language) na světě říct, [že jste tučňák](https://twitter.com/honzajavorek/status/806821484647813120).
